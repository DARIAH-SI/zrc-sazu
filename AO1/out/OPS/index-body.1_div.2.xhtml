<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Komentarji</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"><span class="head">Komentarji</span></h1><div class="ss1" id="index-body.1_div.2"><div class="pagebreak" id="pb.1.171"> [(171)] </div><div class="pagebreak" id="pb.1.172"> [(172)] </div><div class="ss3" id="index-body.1_div.2_div.1"><div class="pagebreak" id="pb.1.173"> [(173)] </div><h2><span class="head">Slovenska ljudska kultura v delu <span style="font-style:italic">Avstro-ogrska monarhija v besedi in podobi</span> <span id="pftn.1.07_return"><a class="notelink" title="Besedilo je uredniško redigirana različica razprave Slovenska ljudska kultura v delu Die östereichisch-ungarische Monarchie in Wort und Bild, objavlje…" href="#pftn.1.07"><sup>*</sup></a></span></span></h2><div class="byline">Helena Ložar - Podlogar</div><p style="body-txt-prvi-odstavek">Za Slovence, manjšo, vendar raznovrstno etnično skupino v nekdanji Avstro-ogrski monarhiji, bi, gledano z današnjega stališča, upravičeno lahko pričakovali, da bi bili v monumentalnem monografskem delu <span style="font-style:italic">Avstro-ogrska monarhija v besedi in podobi</span> (<span style="font-style:italic">Die österreichisch-ungarische Monarchie in Wort und Bild</span>), predstavljeni kot enoten narod, vsi skupaj v samostojnem zvezku. Pa ni tako. Med 24 obsežnimi knjigami, s 397 snopiči, skupaj 12.596 strani besedila in 4529 ilustracij, so raztreseni kar v štirih knjigah: <span style="font-style:italic">Štajerska, Koroška in Kranjska, Primorska</span> in v eni od sedmih knjig o <span style="font-style:italic">Madžarski</span>.<span id="ftn.1.390_return"><a class="notelink" title="Band 7: Steiermark, 1890; Band 8: Kärnten und Krain, 1891; Band 10: Das Küstenland (Görz, Gradiska, Triest und Istrien), 1891; Band 16: Ungarn, Band 4…" href="#ftn.1.390"><sup>1</sup></a></span> Hrvatje so svoj del izdali v hrvaškem jeziku, Slovenci, vse tako kaže, na to nismo nikoli mislili.</p><p>Dejstvo, da Slovenci v delu nadvojvode Rudolfa nismo predstavljeni v skupnem zvezku, bi lahko opravičili z geografsko lego in s kulturno <span class="pagebreak" id="pb.1.174"> [174] </span>raznovrstnostjo slovenske etnije. Velik del slovenskega etničnega območja leži v alpskem svetu in je zgodovinsko povezan z neslovanskimi alpskimi deželami (germanskimi in romanskimi), kar odseva tudi v slovenski materialni in duhovni kulturi. Na alpskem kulturnem območju tako najdemo splošne zahodnoevropske kakor tudi bolj ali manj modificirane retoromanske kulturne elemente, pa tudi tiste, ki so v enakih okoliščinah nastali povsem avtohtono. V severovzhodnem predelu Slovenije je čutiti vplive dediščine prvotnih prebivalcev in vplive madžarske kulture, ki pa je tudi sama prevzela kar nekaj kulturnih elementov prvotnih naseljencev. V tem je iskati vzroke, da je v slovenski ljudski kulturi tega območja najti tudi orientalske kulturne prvine (npr. pri noši <span style="font-style:italic">szür</span>). Tudi na slovenskem sredozemskem območju je mnogo kulturnih elementov prevzetih od prvotnih romaniziranih prebivalcev in nekateri so se razširili daleč v notranjost t. i. osrednjeslovenskega prostora.</p><p>Za zgodovino etnološke vede zbirka <span style="font-style:italic">Avstro-ogrska monarhija v besedi in podobi</span> ponuja pregled tega, kar so v desetletjih zbrali in zapisali narodopisni ljubitelji, duhovniki, učitelji, uradniki, predvsem pa, kar so raziskovali filologi in dialektologi, seveda z znanstvenimi metodami svojih ved. Slovence in deželo so tako v delu predstavili različni avtorji, predvsem taki, ki ne samo, da po rodu niso bili Slovenci, temveč tudi niso govorili slovensko. Kdo jih je pritegnil k sodelovanju, danes ne moremo vedeti. V <span style="font-style:italic">Obravnavah deželnega zbora kranjskega v Ljubljani</span> <span id="ftn.1.389_return"><a class="notelink" title="Obravnave deželnega zbora kranjskega v Ljubljani (Bericht über die Verhandlungen des krainischen Landtages zu Laibach). Zv. 27, od 24. novembra 1887 d…" href="#ftn.1.389"><sup>2</sup></a></span> sicer v letnem poročilu na strani 130 (v slovenščini) oz. 131 (v nemščini) beremo:</p><div class="pagebreak" id="pb.1.175"> [175] </div><blockquote class="quote"><p>Končno se poroča še to, da je njegova cesarska Visokost prevzvišeni prestolonaslednik nadvojvoda Rudolf blagovolil naročiti gospodu muzejnemu kustozu Deschmannu, da izdela predzgodovino dežele Kranjske za pod Njegovim pokroviteljstvom izhajajoče delo: Avstrijsko-ogerske monarhija v besedi in podobi. </p></blockquote><p>Samo pogojno bi lahko razmišljali, ali je Karel Dežman bil tudi svetovalec ali predlagatelj drugih sodelavcev, pač glede na to, da je bil od leta 1852 kustos in je potem do smrti 1889 vodil deželni muzej. </p><p>Ob prehodu 19. v 20. stoletje, ko je delo izhajalo, pravzaprav še ne moremo govoriti o slovenskem narodopisju kot samostojni znanstveni disciplini. Vsak s svojo znanstveno metodo so se z narodopisno snovjo ukvarjali filologi, zgodovinarji, geografi, umetnostni zgodovinarji, celo pravniki. Tudi avtorji, ki so v delu nadvojvode poročali o ljudskem življenju pri Slovencih, o njihovih šegah in navadah, o mitih, povedkah, pravljicah, o ljudski pesmi in glasbi, niso bili narodopisci v današnjem pomenu besede, kaj šele etnologi, čeprav jim nekateri biografski leksikoni oz. pisci posamičnih prispevkov (predvsem od druge polovice 20. stoletja) pripisujejo tak naziv. Po poklicu so bili predvsem učitelji, duhovniki ali uradniki, ki pa so imeli naravni dar opazovanja, ki so znali ljudem prisluhniti in to, kar so videli in slišali, tudi zapisati, in predvsem tisti, ki so imeli tudi možnost, da so svoja opažanja in zapise objavili v takratnih časopisih in drugih publikacijah. In prav zato so nam kot ljubitelji ljudske kulture, kot zbiralci in raziskovalci t. i. narodnega blaga in navsezadnje kot informatorji zelo dobrodošli. Virov, iz katerih so črpali snov, pa praviloma ne navajajo. </p><div class="ss5" id="index-body.1_div.2_div.1_div.1"><div class="pagebreak" id="pb.1.176"> [176] </div><h3><span class="head">Štajerska</span></h3><p>Če sledimo kronologiji izhajanja posamičnih zvezkov, moramo začeti s Štajersko (<span style="font-style:italic">Steiermark,</span>1890). O ljudskem življenju, šegah in navadah in o ljudskem slovstvu je pisal <span style="font-weight:bold">Franc Hubad</span> (1849–1916)<span style="font-weight:bold">,</span> »narodopisni pisatelj«, kakor ga je označil Janko Šlebinger.<span id="ftn.1.388_return"><a class="notelink" title="Janko Šlebinger, Hubad Franc. V: Slovenski biografski leksikon. 3. zv. (ur. Izidor Cankar idr.). Ljubljana, 1928, 355–356, dostopno na: &lt;http://www.sl…" href="#ftn.1.388"><sup>3</sup></a></span> Rodil se je v Skaručni pod Šmarno goro, umrl v Ljubljani. Gimnazijo je obiskoval v Trstu in v Ljubljani, na graški univerzi študiral klasično filologijo in slavistiko, bil sprva suplent na I. državni gimnaziji v Gradcu, potem profesor na ptujski gimnaziji in njen začasni ravnatelj. Od tod je bil kot profesor spet premeščen nazaj v Gradec na I. državno gimnazijo, postal je referent na ministrstvu za znanost na Dunaju, prevzel ravnateljstvo obeh učiteljišč v Ljubljani ter postal deželni šolski nadzornik ljudskih in meščanskih šol in učiteljišč. Za zasluge v šolstvu je bil celo odlikovan z viteškim redom železne krone in dve leti pred upokojitvijo postal dvorni svetnik. Za preučevanje slovanskega narodopisja ga je navdušil Gregor Krek. Hubadove prispevke najdemo v <span style="font-style:italic">Letopisu Matice slovenske</span> med letoma 1877 in 1881, v časopis <span style="font-style:italic">Kres</span> je pisal v slovenskem, v <span style="font-style:italic">Globusu,</span> v <span style="font-style:italic">Magazin für Literatur des Auslandes</span> in v časopisu <span style="font-style:italic">Das Ausland</span> pa je objavljal v nemškem jeziku (npr. o Ciganih v Črni gori, o iskanju tatu s pomočjo soka, moža, ki so ga najeli, da je iskal tatu in ga prepričal, da bi vrnil ukradeno in ga tako ne bi bilo treba prijaviti sodniku). Opisoval je verske razmere v Bosni in Hercegovini, pisal o srbski slavi (češčenje hišnega zavetnika), o jurjevem, o praznovanju božiča pri Srbih, o pomladnih šegah <span class="pagebreak" id="pb.1.177"> [177] </span>in o t. i. odnašanju smrti iz vasi (v pomenu izgona zime), opisoval dodole in prporuše oz. prošnje za dež, ženitovanjske šege pri Bolgarih itn. Zanimal se je predvsem za ljudsko življenje in različna področja slovenske ljudske kulture na Štajerskem, tako za nošo kakor tudi šege in navade, predvsem pa šege življenjskega kroga.</p><p>Poglavje K narodopisju Štajerske (Zur Volkskunde Steiermarks, 139–260)<span id="ftn.1.387_return"><a class="notelink" title="Med oklepajema navedene strani se nanašajo na izvirnik." href="#ftn.1.387"><sup>4</sup></a></span> predstavlja ljudsko življenje celotne Štajerske: v prvem delu na 70 straneh Johann Krainz piše o nemški narodni skupnosti na Štajerskem, Hubad pa v samostojnem poglavju »Ljudsko življenje, šege in povedke Slovencev« (Volksleben, Sitten und Sagen der Slovenen, 208–225) predstavlja štajerske Slovence. Hubadov prispevek dopolnjuje dragoceno slikovno gradivo Ferdinanda Wüsta in slovenskega slikarja in ilustratorja Jurija Šubica (1855–1890).</p><p>Štajerske Slovence Hubad predstavi kot skromne, poštene, verne, gostoljubne in ustrežljive, tudi do tujcev prijazne in zaupljive, zavedajoč se prednosti in koristi, ki jim jih lahko prinese znanje tujih jezikov. Kot rokodelci so spretni, pogosto samouki na različnih področjih obrti in umetnosti, žal pa nimajo možnosti za šolanje. Nadarjeni so tudi na duhovnem področju: Hubad ugotavlja, da premore tako rekoč vsaka pokrajina kakšnega <span style="font-style:italic">ljudskega pesnika,</span> da pa si ljudje sploh ne morejo predstavljati pesmi brez melodije. Pesmi potujejo »od ust do ust«, nastajajo različice, mnoge so zapisane in tako se <span style="font-style:italic">ljudska pesem</span> tudi ohranja za naslednje rodove in se je ohranila do današnjih dni. Ljubezen do petja pa je sploh slovenska posebnost, vendar je večina pesmi otožnih, kar poslušalec takoj začuti. Omenja tudi nekaj ljudskih glasbil – žvegljo, citre in seveda harmoniko, godci pa so po pravilu vsi samouki.</p><div class="pagebreak" id="pb.1.178"> [178] </div><p>V nadaljevanju je kratek vpogled v materialno kulturo južne Štajerske, vendar se je Hubad omejil le na opis osnovnega tipa <span style="font-style:italic">hiše</span> in njene <span style="font-style:italic">notranje opreme</span>, gospodarske stavbe je le omenil, nekaj pozornosti pa je namenil tudi živinoreji in prehrani. Bralca opozori na estetski videz celotne vasi in posamičnih hiš, na lepo pospravljena dvorišča, rože na oknih, praviloma nagelj in rožmarin, kar da slutiti, da so v hiši za možitev godna dekleta. Lesene hiše so vsako leto na novo premazane, robovi pa prebarvani z barvnimi bordurami in okrašeni z arabeskami. Opis kmečkega doma dopolnjuje ilustracija Ferdinanda Wüsta, ki ne predstavlja zgolj s slamo krite »slovenske kmečke hiše«, kašče na koleh in tipičnega panonskega vodnjaka, temveč tudi del življenja: ob vodnjaku stoji žena v domači noši, med hišo in kaščo kmet v voz vprega vole, otrok ga opazuje. Pri hrani naj bi bili Štajerci zmerni, večino je pridelajo sami, zrnje meljejo v žrmljah, kar ponazarja Šubičeva ilustracija, meso je na mizi le ob praznikih in o pustu, ko so koline, od močnatih <span style="font-style:italic">jedi</span> pa omenja gibanice, kvasenice in krapce. Natančnejši pa je pri opisu iz domačega platna narejene slovenske štajerske <span style="font-style:italic">noše</span>. Posebej poudarja razlike med obleko poročenih in neporočenih, pri ženskah opozarja tudi na razločke v pričeskah (pravi, da se zaljubljena dekleta celo pritožujejo, ker morajo do poroke imeti lase spletene v kite), omenja avbo in parte, tj. trakove za lase, bele, na robovih vezene rute, janke, škornje z visoko peto. Seveda se pri ženski noši omejuje na praznično, o vsakdanji pa, kar je pri starejših opisih noše skoraj pravilo, ne pove nič. Poleg nemških navaja za dele obleke tudi slovenska imena. Moško nošo opiše natančneje, nekaj zvemo o delovni obleki hlapcev in pastirjev, narejeni iz doma izdelanega lodna; sicer moški nosijo široke lanene hlače, bize (iz imena izpeljuje priimek Bezjak, Bizjak; po bezjakih, pribežnikih iz Slavonije), kot delovno obuvalo omenja cokle. Fantje so v njih, kakor govorijo ljudske <span class="pagebreak" id="pb.1.179"> [179] </span>pesmi, hodili tudi vasovat; tako se menda prevarani fant v taki pesmi pritožuje, koliko žebljev je zgubil pod dekletovim oknom in koliko cokel je uničil, ko je zaman hodil vasovat. Moški klobuki imajo široke krajce, kar je bilo posebno praktično v časih, ko še niso imeli dežnikov. Pred dežjem je ženske varovala le lanena ruta, pastirji pa so imeli nekakšne dežne plašče, ogrinjala, pravi jim šepron,l narejena iz ločja, ličja ali lipovih vlaken. Obleka, praznična in vsakdanja, moška, ženska in otroška, je predstavljena na treh Šubičevih ilustracijah, ki sicer dopolnjujejo poglavje o šegah; najprej je tu motiv sprejema neveste na ženinovem domu, ki je lahko dragocen vir za preučevalca ljudske noše: ne samo obleka ženina in neveste, družice, obeh družbanov in pozvačina, temveč tudi starejših in mlajših svatov, otrok, pa tudi naključnih opazovalcev dogajanja. Druga slika prikazuje pustno oranje s kurentom kot plužarjem, v ozadju, ob kmečki hiši, koruznjaku in kašči pa ljudi v vsakdanjih zimskih oblačilih. Podobno povedna je slika, ki prikazuje obhod zelenega Jurija v spremstvu bobnarja, piskača na žveglo in pobiralca darov ter množico opazovalcev.</p><p>Obsežneje se Hubad razpiše <span style="font-style:italic">o ljudskem verovanju</span>, s katerim povezuje, kakor sam pravi, tudi starodavne ljudske <span style="font-style:italic">šege in navade</span>. Opozori, da ljudje še vedno, čeprav z »nejevernim nasmeškom«, pripovedujejo o rojenicah in sojenicah, ki človeku že ob rojstvu določijo usodo, še je slišati o dolgolasih belih ženah, katerih kraljestvo so najvišji vrhovi južnoštajerskega pogorja, s katerega se kot meglice spuščajo v doline, in o divjih ženah, ki slabe starše kaznujejo tako, da ugrabijo tistega otroka, ki so ga pustili samega. Nasploh naj bi ljudje gledali na naravo s »pesniškimi očmi«. Nekateri, pravi, celo razumejo govorico ptic: tako pastirju ptič kobilar pomaga najti zgubljeno kobilo, prepelica naj bi zmerjala počasnega delavca, o škrjančku pravijo, da tedaj, ko poleti v nebo, grozi, da bo ubil boga, vendar si nenadoma premisli <span class="pagebreak" id="pb.1.180"> [180] </span>in opraviči, češ da je pozabil kij. Sicer pa naj bi škrjanček opozarjal kmeta na čas setve.</p><p>Kar tri strani je Hubad namenil šegam <span style="font-style:italic">življenjskega kroga</span> (rojstvo in krst, ljubezen in poroka, smrt in pogreb). Pri vsaki šegi so poudarjene predvsem tiste značilnosti, ki so povezane z mitologijo in ljudskim verovanjem. Tako naj bi <span style="font-style:italic">ob porodu,</span> torej »ko pride 'težka ura'«, babica in botra, vse domače najprej »nagnali iz hiše, da bi novorojenca zaščitili pred hudim pogledom.« Posebno je bilo treba paziti, da so v <span style="font-style:italic">prvo kopel</span> vrgli nekaj kovancev in da so otroka povili v kakšen del obleke drugega spola. Pomembno je bilo pravilno ravnanje porodnice, ki je otroka smela podojiti šele po <span style="font-style:italic">krstu,</span> saj bi drugače postal nenasiten, sama pa pred vpeljevanjem sploh ni smela iz hiše, da ne bi priklicala nesreče. Botra naj bi po dolžnosti darovala svečo, laneno platno za otroka in steklenico vina za mater, čez teden dni pa je morala prinesti še pogačo. Prvih šest tednov otroka niso smeli pustiti samega, saj bi ga odnesla divja žena.</p><p><span style="font-style:italic">Opis svatbenih šeg</span> začne z ljubeznijo, s petjem na vasi, pod oknom dekleta, z vasovanjem (pred tem pa se mora fant izkazati ob sprejemu v fantovsko družbo, to pa se zgodi šele, ko je vpoklican na nabor). Po vrsti se potem sprehodi skozi vse pomembnejše dogodke vse do konca ženitovanjske gostije. Ne pozabi omeniti, da ljubezen pri sklepanju porok ni posebej pomembna, da imajo odločilno besedo starši, bala in dota, snubljenje imenuje »na ogledi«, našteje, s slovenskimi imeni v oklepaju, vse tiste svate, ki imajo pri poroki (in pred njo) določeno funkcijo: dva družbana, dve svatevci, pozvačin (natančno opiše njegovo obleko in način vabljenja na gostijo). Menda je bila nekoč dolžnost pozvačinov, da so priskrbeli vse potrebno za gostijo: meso, vino, mize stole in vso posodo, torej so bili, če verjamemo avtorju, nekakšni tehnični organizatorji. Na dan poroke se pred <span class="pagebreak" id="pb.1.181"> [181] </span>zaprtimi vrati nevestine hiše dogaja <span style="font-weight:bold">»</span>smešno pregovarjanje« za nevesto, lažne neveste pa posebej ne omenja, prav tako ne šrange, pač pa govori o fantovskih norčijah in opozori na kakšno lokalno posebnost. Tako naj bi, npr., na Ptujskem polju med poročnim obredom zastavonoša z zastavo plesal pred cerkvijo, na Murskem polju pa je treba sprevod v cerkev organizirati tako, da gre vedno v smeri sonca, pa čeprav je zato pot precej daljša. Po obredu se gre takoj na novi dom, kjer na pragu nevesto sprejme ženinova mati s hlebcem kruha (že omenjena ilustracija Jurija Šubica), nato mora nevesta vse domače, tudi posle, obdariti, v kuhinji poskusiti jedi (največkrat kislo zelje), vreči kovanec v ogenj. Gostija traja več dni, tudi pri revnejših, za katere so navadno priredili nabirko. Opisane so različne šale in zabave med gostijo (od kraje predmetov in potem dražbe, ko je moral vsak lastnik svoje odkupiti), našteti so plesi in pesmi, ki naj bi spominjali na »stare, zdaj že zginule šege, /…/ kakršne še obstajajo pri Južnih Slovanih«, posebnost so napitnice, družabne igre, obilna hrana, ki prihaja na mizo v »več rihtah«, nepogrešljiv na gostiji pa je z umetnimi rožami in s testenimi figurami okrašen bosman, ki si ga med izmeničnim petjem moških in žensk podajo: starešina nevesti v krilo (pojejo ženske), nevesta ženinu (pojejo moški), ženin na mizo.</p><p><span style="font-style:italic">Smrt</span>  je pri Slovencih ženskega spola – torej bela žena. S smrtjo povezano verovanje je na deželi še zelo živo in ljudje se držijo ustaljenih šeg in navad, kar potrjujejo tudi današnje raziskave. Sosedje in sorodniki se vsak večer zberejo v hiši rajnega, kjer ob molitvi in petju ob njem prečujejo noč. Od njega se poslovijo na hišnem pragu, kjer dober govornik našteje vse pokojnikove vrline. Pogreb pa mora biti dopoldne, saj naj bi novega »prebivalca« pokopališča ob 12. uri prišli pozdravit drugi rajni in bolje je, da se to zgodi podnevi. Zadnji pokopani namreč na pokopališču <span class="pagebreak" id="pb.1.182"> [182] </span>toliko časa straži, dokler ne pokopljejo novega mrliča. Omenja še sedmino in karmine. Živa naj bi bila vera, da so križišča zbirališča duš umrlih in zato še posebej nevarna. O mraku po zraku švigajo in sikajo tudi nemirne duše umrlih nekrščenih otrok, t. i. movje ali žive; odreši se jih lahko s simboličnim krstom tako, da se v čistem potoku zajame vodo in ob molitvi krstnega besedila za njimi pokropi.</p><p><span style="font-style:italic">Letne šege</span> so, v primerjavi z življenjskimi, predstavljene skromneje. Hubad opozarja na mnoge poganske prvine, katerih prvotni pomen je sicer pozabljen, saj jim je krščanstvo dalo novo vsebino. O <span style="font-style:italic">božiču</span> postavljajo v bogkov kot jaslice, nad mizo obesijo golobčka kot simbol svetega duha, na mizo položijo tri božične kruhe, poprtnike<span style="font-style:italic">:</span> ajdovega, rženega in pšeničnega, zadnji se imenuje tudi božičnik ali močni kruh, razrezati pa se sme šele na predvečer praznika svetih treh kraljev<span style="font-style:italic">;</span> štajerska posebnost je kuc-kruh, ki pa ga ne zna več speči vsaka gospodinja. V ljudskem verovanju naj bi bil božič tako svet dan, da tisti, ki na ta dan umre, pride naravnost v nebesa; zato je to tudi zelo primeren čas za vsestransko, predvsem pa vremensko prerokovanje. Omenja božično-novoletne, trikraljevske pa tudi svečniške kolednike, svečare,l ki po hišah nabirajo denar za cerkveno svečavo. Za srečo in blagoslov si je zadnji dan obhoda treba s tenko blagoslovljeno svečo trikrat obkrožiti telo, noge in roke, kar imenujejo čučkanje<span style="font-style:italic">.</span> Posebnost kolednikov naj bi bil Volčko, njihov vodja, ki ga Hubad povezuje z volčjimi nočmi (dvanajst noči med božičem in tremi kralji) in z zlim duhom »Čertom«; ta naj bi po ljudskem izročilu zle duhove nagnal v vodo in jih spremenil v volkove, eden izmed njih pa naj bi bil postal vodja kolednikov<span style="font-style:italic">.</span> Podatek, da je tudi na Štajerskem med koledniki nastopal našemljenec v živalski podobi, ostaja bolj kakor ne osamljen in nepotrjen. Bil pa bi zanimiv, če bi ga lahko povezali s šemljenjem v božično-novoletnem času, ki je <span class="pagebreak" id="pb.1.183"> [183] </span>značilno za ves alpski svet, na Slovenskem pa se je do danes ohranilo le še v bohinjskem kotu (novoletne šeme, otepovci), kjer v živalske kože oblečeni koledniki predstavljajo duše prednikov, in še danes na štefanovo (Stara Fužina, Studor) oz. na silvestrovo (Srednja vas, Češnjica, Jereka) obiščejo vsako hišo, voščijo srečo v novem letu in dobijo darove.<span id="ftn.1.386_return"><a class="notelink" title="Prim.: Helena Ložar - Podlogar, Bohinjske šeme. Traditiones 1, 1972: 65–92." href="#ftn.1.386"><sup>5</sup></a></span> Slovensko ljudsko izročilo sicer pozna Volčka, vendar predvsem v vlogi ovčjega pastirja.</p><p>Za <span style="font-style:italic">pustni čas</span> so značilni pokanje z biči in obhodi oračev (skupina fantov, ki vlečejo plug, obraz jim zakrivajo trakovi, ki jim visijo s klobukov, na hrbtu pa imajo prišite pisane rute). Spremlja jih Kurent, oblečen v narobe obrnjen kožuh, čez obraz ima krinko, na glavi mogočne rogove, za pasom zvonec, oborožen pa je z ježevko. Sejalec v snežne brazde za »debelo repo« potrosi pesek<span style="font-style:italic">.</span> Omenjena je še pustna žival kamela oz. gambela in značilna sredpostna šega – žaganje babe, ko s slamo natlačeno žensko lutko prežagajo in jo vržejo v vodo. Od pomladnih šeg samo omeni blagoslov zelenja (mačič) na <span style="font-style:italic">cvetno nedeljo,</span> da bo hiša obvarovana ognja in strele, <span style="font-style:italic">velikonočni blagoslov jedi</span> (predvsem mesa, kolača in rdečih jajc), streljanje iz možnarjev in kurjenje velikonočnih kresov. O <span style="font-style:italic">jurjevem</span> godci od hiše do hiše spremljajo zelenega Jurija, na <span style="font-style:italic">florjanovo</span> obhodniki vsaki gospodinji posebej zakurijo na ognjišču, <span style="font-style:italic">binkošti</span>  pa so pastirski praznik, s pastirskimi igrami in izbiranjem »lepe Lekse«, kraljice pastirjev. Središče poletnega praznovanja je <span style="font-style:italic">kurjenje kresa</span> na čast Janezu Krstniku z vero v čarno moč ognja. Sicer pa je poletje čas težkega kmečkega dela, ki ga spremljajo različne šege, sklene pa ga praznovanje <span style="font-style:italic">domlatkov,</span> v vinogradniških predelih <span style="font-style:italic">trgatev</span>, v gorskih pa <span style="font-style:italic">košnja.</span> Leto se obrne z <span style="font-style:italic">martinovim</span> in <span style="font-style:italic">miklavževim.</span></p><div class="pagebreak" id="pb.1.184"> [184] </div><p>Prispevek Franca Hubada o ljudskem življenju štajerskih Slovencev je v bistvu skrajšana oblika tistega, kar je že leta pred tem objavil v delu Josefa Šumana <span style="font-style:italic">Die Slovenen.</span> <span id="ftn.1.385_return"><a class="notelink" title="Sitten und Gebräuche der Slovenen. V: Joseph Šuman, Die Slovenen. V: Die Völker Österreich-Ungarns. Ethnographische und culturhistorische Schilderunge…" href="#ftn.1.385"><sup>6</sup></a></span> Kljub temu je pregleden, natančen in zanesljiv in za zgodovino vede nepogrešljiv.</p></div><div class="ss5" id="index-body.1_div.2_div.1_div.2"><h3><span class="head">Koroška in Kranjska</span></h3><p>Koroški in Kranjski, kjer živi »večina slovanskega prebivalstva v monarhiji« s sedežem gospostva »v srednji Dravski dolini v okolici Celovca«<span id="ftn.1.384_return"><a class="notelink" title="Die österreichisch-ungarische Monarchie in Wort und Bild. Übersichtsband, 2. Abteilung: Geschichtlicher Theil. Ethnographische Einleitung. Wien, 1887,…" href="#ftn.1.384"><sup>7</sup></a></span> je v tem monumentalnem delu namenjena za Slovence morda najpomembnejša knjiga <span style="font-style:italic">Kärnten und Krain</span> (1891). Vsaki pokrajini je posvečen samostojni del, z narodopisnega stališča pa oba dela vsebinsko nista enakovredna in uravnotežena. Medtem ko je prispevek o Kranjski resda obsežen, a nesistematičen in daje vtis neurejenosti, pa je poglavje o Koroški že majhna monografija, kar je razumljivo, saj velja avtor <span style="font-weight:bold">Franz Franzisci</span> (1825–1920)<span id="ftn.1.383_return"><a class="notelink" title="Franzisci Franz. V:Österreichisches biographisches Lexikon I., 1815–1950. Gradec in Köln, 1957, 353, dostopno na: &lt;http://www.biographien.ac.at/oebl?f…" href="#ftn.1.383"><sup>8</sup></a></span> za utemeljitelja koroškega narodopisja. Rojen je bil v Celovcu kot sin kolarja. Na materino željo in po mnogih notranjih bojih je le privolil v študij teologije, v sebi pa je čutil umetniško in znanstveno poslanstvo, ki ga je <span class="pagebreak" id="pb.1.185"> [185] </span>poslej izpolnjeval kot dušni pastir na samotnih poteh po različnih koroških župnijah, vse do smrti v od sveta odmaknjeni župniji Grafendorf v Ziljski dolini (v visoki starosti 95 let). Poklicno je bil navezan na podeželje, znal je opazovati in prisluhniti vsem skrivnostim bitja in žitja preprostih ljudi. Zaradi zaslug za koroško kulturno zgodovino je bil leta 1905 imenovan za častnega člana zgodovinskega društva. Na Koroškem je raziskal skoraj vse narodopisne teme.</p><p>Poleg prispevka za obravnavano delo nadvojvode Rudolfa in številnih narodopisnih prispevkov, ki jih je v letih 1853 do 1913 objavljal v <span style="font-style:italic">Carinthii I</span>, je Franzisci nekaj svojih narodopisno obarvanih del združil v samostojne knjižice. Najprej je na Dunaju izšlo delo <span style="font-style:italic">Aus den Kärntner Alpen- Kultur- und Lebensbildern nebst Kärntner Volkssagen im Anhang</span> (b. n. l.), vendar je tu samo mimogrede omenil tudi Ziljane. Več prostora jim je namenil v delu <span style="font-style:italic">Cultur-Studien über Volksleben, Sitten und Bräuche in Kärnten,</span> ki veljajo za osnovo koroškemu narodopisju in so po prvi izdaji leta 1879, ki ji je predgovor napisal Peter Rosegger, še večkrat izšle spopolnjene (zadnjič 1908). Obravnave v posebnem poglavju so deležne ženitovanjske šege koroških Slovencev. Druga pomembnejša Franziscijeva dela so še <span style="font-style:italic">Touristische Farbenskizzen und Volkslebensbilder aus Kärnten</span> (Dunaj, 1885), <span style="font-style:italic">Kärntner Alpenfahrten</span>.<span style="font-style:italic">Landschaft und Leute – Sitten und Bräuche in Kärnten</span> (Dunaj, 1892). Omeniti je treba še knjižici <span style="font-style:italic">Märchen aus Kärnten</span> in <span style="font-style:italic">Sagen und Märchen aus Kärnten</span>, ki sta izšli v Celovcu pri založbi Leon v seriji »Kärntner Volksbücher«.<span id="ftn.1.382_return"><a class="notelink" title="Raziskati življenje Franza Franziscija, ovrednotiti njegovo vsestransko delovanje in pomen za koroško narodopisje, je lahko pravi izziv za kakega mlad…" href="#ftn.1.382"><sup>9</sup></a></span></p><div class="pagebreak" id="pb.1.186"> [186] </div><p>V zvezku o Koroški in Kranjski je poglavje »H koroškemu narodopisju. Ljudski značaj, noša, šege in navade« (Zur Volkskunde Kärntens. Volkscharakter, Trachten, Sitten und Bräuche, 97–131) Franzisci napisal skupaj z <span style="font-weight:bold">Rudolfom Waizerjem</span> (1842–1897),<span id="ftn.1.381_return"><a class="notelink" title="Dober poznavalec Koroške in nestor nemškega in avstrijskega gorništva. Pisal je pesmi in prozo, zgodovine vasi, raziskoval zgodovino in navade na Koro…" href="#ftn.1.381"><sup>10</sup></a></span> tudi dobrim poznavalcem koroške ljudske kulture, poznanem po delu <span style="font-style:italic">Cultur- und Lebensbilder aus Kärnten</span> (Celovec, 1881) in nekaterih objavah v <span style="font-style:italic">Jahrbuch des österreichischen (und deutschen) Alpenvereins</span>,<span id="ftn.1.380_return"><a class="notelink" title="Prim.: Der Lieserthaler und seine Hochzeitsbräuche. V: Jahrbuch des österreichischen Alpen-Vereines 9 (1873): 156−165; In der Brechelzeit. V: Zeitschr…" href="#ftn.1.380"><sup>11</sup></a></span> vendar o njegovem življenju in poklicnem delu ne vemo prav veliko. V prvi izdaji akademijskega avstrijskega biografskega leksikona (<span style="font-style:italic">Österreichisches Biographisches Lexicon</span>) ni obravnavan, čeprav se pojavlja med viri in literaturo nekaterih poznanih avstrijskih narodopiscev,<span id="ftn.1.379_return"><a class="notelink" title="Npr. Georg Graber, Volksleben in Kärnten. (3., dop. izd.) Gradec in Dunaj, 1949." href="#ftn.1.379"><sup>12</sup></a></span> verjetno pa ga bodo morali nekoč predstaviti in njegovo delo ovrednotiti raziskovalci šeg na Koroškem.</p><p>Ob poznavanju del obeh avtorjev, njunih interesov in del je težavno presoditi, kaj je kdo od njiju napisal, čeprav vemo, da je bil Franzisci zelo dober poznavalec življenjskih in letnih šeg. Pomembno je, da so poudarjene posamične pokrajinske značilnosti Zilje, Podjune, Roža in celo Kanalske doline. Posebej pa velja poudariti, da avtorja skoraj vedno <span class="pagebreak" id="pb.1.187"> [187] </span>govorita <span style="font-style:italic">o Slovencih</span>, večkrat sta uporabila pridevnik »slovenski« kot »windisch«, in le enkrat »stockwindisch«, s čimer so bili označeni tisti maloštevilni Korošci, ki »govorijo samo vindiško«, torej samo slovensko koroško narečje.</p><p>Že v uvodu sta Waizer in Franzisci zapisala: »Čudovito alpsko deželo Koroško naseljujeta dve narodni skupini, namreč Nemci in Slovenci. Slovenci imajo svoja naselja na desnem bregu Drave, na jugovzhodnem, južnem in jugozahodnem delu dežele. /.../ pomešani z Nemci [pa] živijo v Kanalski dolini, spodnji Ziljski dolini, od Beljaka navzgor proti Rožu, v Podjuni in deloma v Labotski dolini pri Labotu in Dravogradu.« Primerjata značaj pripadnikov obeh narodnosti, pri čemer velja za Slovence, da so »skromnejši in manj zahtevni«, povsem zadovoljni, »ko sta ajda in proso dobro obrodila, kajti žganci in kaša sta glavni jedi«. Ker so Slovenci spravljivi in složni (to je njihova »Cardinaltugend«, glavna krepost), se obe etnični skupini dobro razumeta. Slovenski otroci hodijo v nemške šole le zato, da bi se naučili jezika. Sicer pa so na splošno vsi Korošci domoljubni, globoko verni pa tudi vraževerni, Nemci pa marljivejši in snažnejši (redoljubnejši) od Slovencev. V opisu šeg in navad v glavnem ne ločujeta med slovenskimi in nemškimi, Koroško predstavljata kot celoto, tu in tam pa kakšno značilnost posamičnega naroda posebej poudarita (npr. pri <span style="font-style:italic">hrani</span> ajdove in koruzne žgance kot glavno jed Slovencev na Spodnjem Koroškem, pri Ziljanih pa polento in friko, pri <span style="font-style:italic">noši</span> je natančno opisana praznična obleka Ziljanke, le omenjeni sta rožanska in jezérska, za vse tri pa naj bi veljalo, da so zelo podobne kranjski noši). Za dogodke ali predmete k nemškemu pripišeta tudi slovensko ime, npr. koritnjak za osnovno sestavino, iz katere so delali t. i. Stein- oz. Trogbier, posebno kameno pivo, ki so ga kuhali med žarečimi kamni (od tod ime „Steinbier“) in je bilo nekoč glavna pijača <span class="pagebreak" id="pb.1.188"> [188] </span>na ženitovanjskih gostijah. Božični kruh se imenuje mižnjak, Slovenci pa naj bi namesto nemškega sadnega kruha („kletzenbrote“), pekli ajdov kruh z makom in medom, ki mu pravi „hadnnikl“ (iz der Heiden, ajda; das Heidenmehl, ajdova moka).</p><p><span style="font-style:italic">Šege in navade</span> dokazujejo, da se Korošci še zvesto držijo starega izročila. Praznično leto se začne z <span style="font-style:italic">božičem</span> kot »najskrivnostnejšim in najsvetejšim časom«; na sveti večer gospodar in gospodinja kadita in z blagoslovljeno vodo kropita po hiši in gospodarskih poslopjih, služinčad pa med večernim zvonjenjem na različne načine (vlivanje svinca, metanje čevlja ali venca čez ramo, gledanje pod klobuke) vedežuje o svoji prihodnosti; verjamejo pa tudi, da se živina v hlevu med polnočnico pogovarja. Tudi pri Slovencih je, po zgledu nemških sovaščanov, že tedaj »v lesketu luči zažar[elo] drevesce globoke božične poezije.« Posebnost božičnega večera pa je bil »slovenski prt«, narejen iz belega platna, z rdečo borduro po sredini in z rdeče-belimi čipkami; z njim pogrnejo mizo, preden nanjo položijo božični kruh, mižnjak. Na <span style="font-style:italic">štefanovo</span> blagoslovijo vodo in sol, na <span style="font-style:italic">šentjanževo</span> pa vino, na <span style="font-style:italic">dan nedolžnih otročičev</span> hodijo po hišah tepežkat tako nemški („Frisch und g'sund geben“), kot slovenski (šapati) otroci, vsak s svojo pesmico. Žal je tudi slovenska objavljena le v nemškem prevodu. Poudarjata pa, da na Zilji poleg otrok hodijo šapat tudi slovenski fantje, vendar šele opolnoči. Tudi koledniki, ki na <span style="font-style:italic">božični</span> in <span style="font-style:italic">silvestrov večer</span> ter na <span style="font-style:italic">predvečer svetih treh kraljev</span> od hiše do hiše prepevajo kolednice,l naj bi bili slovenska posebnost. Po starem izročilu so Slovenci namreč verovali, da koledniki v hišo prinesejo srečo, zato jih tudi bogato obdarijo. Predvečer sv. treh kraljev pa je tudi večer <span style="font-style:italic">divje jage,</span> <span style="font-style:italic">pehtre babe</span> (slovensko <span style="font-style:italic">pernahti</span>), ko se otroci, kar je v navadi še danes, z zvonci podijo po vasi. O spuščanju razsvetljenih cerkvic po vodi pravita, da je to šega, katere korenine segajo <span class="pagebreak" id="pb.1.189"> [189] </span>300 let v preteklost, v čas hude poplave, in jo <span style="font-style:italic">na</span> <span style="font-style:italic">svečnico</span> iz zaobljube prirejajo vsako leto v Železni Kapli, ki jo imenujeta »nemška oaza« sredi slovenskega ozemlja, po čemer lahko sklepamo, da šegi pripisujeta zgolj nemški izvir. V Podjuni (Grabštajn, Globasnica, Djekše, Velikovec, Dobrla ves) je pravi ljudski praznik <span style="font-style:italic">dan sv. Agate</span> (5. februar): pri cerkvici na Kamnu, kjer se je ohranila šega obdarovanja revežev, se zbere množica ljudi s cele Koroške; grofica Hildegarda je namreč z oporoko vse svoje premoženje namenila revežem. Vse do danes se je tako ohranila šega, da po slovesni maši z lesenega hodnika ob župnišču mečejo med množico majhne ržene kruhke, ki jim pravijo Agatine oz. Lihardine štručke. Ljudje jih pobirajo in nekaj shranijo kot talisman, saj verjamejo v njihovo zdravilno in obrambno moč. O <span style="font-style:italic">pustu</span> je bilo pri Slovencih v navadi le <span style="font-style:italic">vlačenje ploha,</span> šega, ki neporočenim in vendar za poroko godnim dekletom, ni bila prav nič prijetna. V dekleta preoblečeni fantje ob petju zbadljivk vlečejo pred hiše neporočenih deklet hlod ali še pogosteje svinjsko korito, v katerem sedi v staro žensko preoblečen fant; motiv iz Ziljske doline je prikazan na ilustraciji slikarja Feliciana von Myrbacha<span style="font-style:italic">.</span> V Mežiški dolini pa je bila še v 19. stoletja navada, da je kmet vso družino, skupaj s posli, za pusta povabil v gostilno na ples; plesati so morale predvsem vse ženske, in če so krila vihrala na vse strani, so napovedovali, da bo tudi repa dobro obrodila. Pri <span style="font-style:italic">veliki noči</span> opozarjata na nekaj izključno slovenskih šeg: v Ziljski dolini po blagoslovu jedi dekleta z jerbasom na glavi hitijo domov, kajti prva se bo še tisto leto poročila, v Podjuni pa imajo slovenski fantje navado, da po vstajenjski procesiji zgodaj zjutraj, med streljanjem iz topičev, z baklami tečejo od vasi do vasi. Posebej so omenjeni zelo velik kolač in velikonočni kresovi, ki jih kurijo na okoliških vrhovih. Drugi petek po veliki noči je na Koroškem <span style="font-style:italic">petek treh žebljev</span>, v navadi so romanja, predvsem pa tek <span class="pagebreak" id="pb.1.190"> [190] </span>na štiri vrhove (omenjen že Megiserjevi Kroniki Koroške iz leta 1612; še danes ga prirejajo vsako leto). Začne se na Magdalenski gori s polnočno mašo, od tod tečejo čez drn in strn na štiri okoliške vrhove in v 24 urah mora biti tek končan. Kot posebej slovenske šege opisujeta še »Šentjurja peti«, ko koledniki <span style="font-style:italic">na jurjevo</span> po hišah pojejo jurjevsko pesem, v zahvalo dobijo jajca in drugi dan pečejo cvrtje (zapisano je »cortje«, kar je verjetno tiskovna napaka), na <span style="font-style:italic">binkošti,</span> ki so pastirski praznik, pa poleg raznih pastirskih iger in izbiranja pastirskega (binkoštnega) kralja tudi pokanje z biči, kar naj bi pregnalo čarovnice. Opišeta tudi izgon <span style="font-style:italic">živine na planino</span> (15. junij) in <span style="font-style:italic">vračanje domov</span> (8. september). Posebno slovesne pa so na Koroškem <span style="font-style:italic">procesije Rešnjega telesa</span>, ko posebno Slovenci na predvečer tega dne vhode hiš in hlevov okrasijo z brezovimi vejami in drevesci (to je še v navadi), o <span style="font-style:italic">kresu</span> postavljajo mlaje in kurijo kresne ognje,l t. i. ivanjske kresove (zapisano je sicer »kreš«, »krešati«). Ogenj prižge nedolžno dekle. Kot posebno kresno šego omenita še proženje gorečih kolesc, ki je prav pri Slovencih povezana s posebnim sončnim kultom, kar dokazujejo tako obredna pesem »Sijaj, sijaj, sončece« kakor tudi nekatere druge navade, npr. da si nazdravljajo v smeri sončne poti, da fant hodi v smeri sončne poti, ko gre snubit, enako nevesta, ko se pred poroko poslavlja od sovaščanov, trosenje soncu podobnih ivanjskih rož – kresnic, marjetic, po veži in izbi itn.</p><p>Pisca zelo natančno in obsežno poročata o ziljskem farnem prazniku, <span style="font-style:italic">žegnanju</span>, s štehvanjem in s prvim (visokim) rejem pod lipo, ki jo Slovenci zelo častijo in pod njo pogosto pojejo slovenske pesmi, kot npr. »Lip'ca moja, si draga, cvetje tvoje zlo diši«<span style="font-style:italic">.</span> Tudi med plesom (prvi ples se imenuje <span style="font-style:italic">pervo</span>, sledijo pa mu običajni plesi, zadnji pa je <span style="font-style:italic">visoki rej</span>, »ki traja le nekaj minut in ga trikrat ponovijo«), ob spremljavi godcev fantje ves čas pojejo <span class="pagebreak" id="pb.1.191"> [191] </span>le »slovensko« štirivrstično obredno pesem »Bog nam daj en dober čas, Ta pervi raj začeti!« (k obema pesmicama je Franzisci dodal tudi prevod). Posebej poudarjata, da lahko na sam žegnanjski dan plešejo le neporočeni in da morajo pri plesu dekleta pod širokim in kratkim krilom nositi ozek rajavec. Ker pa je štehvanje, kakor zatrjujeta, kot ostanek nekdanjih borilnih iger Slovencev včasih v navadi ob prazniku mrtvih, dodata, da je v nekaterih slovenskih vaseh tudi navada, da so na ponedeljek po žegnanju po maši za pokojne posebej blagoslovili tudi grobove.</p><p>Z letnimi šegami so povezane nekatere <span style="font-style:italic">delovne šege</span>: omenjeno je <span style="font-style:italic">oranje</span>, poudarjeno pa <span style="font-style:italic">teritev</span> s šalami teric in po končanem delu pojedina. Kakor omenjeno, je to poglavje po vsej verjetnosti prispeval Rudolf Waizer. Poudarja, da so slovenske terice moškim nevarne, nobeden se jim ne sme približati, ker ga napadejo »kakor furije«. Če pa se jim približa kakšna častitljiva oseba, so takoj spodobne, lepo plešejo in pojo slovenske pesmi. Ko končajo, glavna terica fantom pošlje »rógu«. Omenja še zimsko <span style="font-style:italic">spravilo sena s planine</span> in <span style="font-style:italic">tekmovanje s sanmi.</span> S tem je sklenjen letni krog in šege, ki ga spremljajo.</p><p>Sledijo obsežni in natančni <span style="font-style:italic">opisi šeg življenjskega kroga,</span> največja pozornost pa je namenjena <span style="font-style:italic">svatbenim šegam</span> Ziljanov, ki so v literaturi najpogosteje omenjene, verjetno prav zaradi slikovite ziljske noše. Franz Franzisci, ki je tudi sicer več in natančneje pisal o Ziljanih, saj je na Zilji preživel velik del življenja, neposredno spoznaval ljudi in sam spremljal in doživljal njihove šege in navade, je svatbo opisal podobno kakor že večkrat prej, opozoriti pa je vsekakor treba, da je v tem prispevku mnogo natančnejši posebej pri navedbi slovenskih poimenovanj; v tem popravlja celo svoja lastna starejša poročila. Prav zato je njegov prispevek toliko zanesljivejši. O ziljski svatbi je bilo že veliko napisano, vse doslej poznane opise in poročila sem sama <span class="pagebreak" id="pb.1.192"> [192] </span>razčlenila in ovrednotila,<span id="ftn.1.378_return"><a class="notelink" title="Prim.: Helena Ložar - Podlogar, V adventu snubiti – o pustu ženiti. Svatbene šege Ziljanov. Celovec, 1995 (poglavje Pretres poročil o svatbi pri Zilja…" href="#ftn.1.378"><sup>13</sup></a></span> tako tudi Franziscijev prispevek. Poudariti pa je treba, da med vsemi kritikami različnih piscev in poročevalcev ni bilo dozdaj zaslediti nobene, ki bi negativno ocenila Franziscijevo delo.</p><p>Pri <span style="font-style:italic">krstnih šegah</span> poudari vlogo botrov, ki so pri Slovencih vedno zelo v časteh, veliko pa pove tudi o ljudskem verovanju in praznoverju, o tem, kaj se vrže v vodo za prvo kopanje, kaj se zavije v plenice, ko otroka nesejo h krstu, kakšen pomen ima vsak tak predmet, kakšne nevarnosti grozijo otroku med potjo h krstu. Za prvi krst po veliki noči je treba krstitelju dati poseben dar, celo srebrnik. Dolžnosti botrov so take kakor drugod v alpskem svetu.</p><p>Pri <span style="font-style:italic">šegah ob smrti</span> govori najprej na splošno in ne poudarja značilnosti posamične etnične skupine. To je sicer razumljivo, saj so si ravno obsmrtne šege tudi pri drugih narodih zelo podobne. Tu in tam pa le omeni kakšno slovensko posebnost, npr. da v Podjuni na prag položijo žegnano butaro, ko nesejo krsto iz hiše, in krsto trikrat porinejo čez žegnan les, da se pokojni ne bi vračal, da v hišo blizu pokopališča nesejo tri darove: mast, moko in kruh, krsto vozijo na vozu z dvema kolesoma ali na saneh, spredaj gre mož z lučjo ali s križem, sprevod mora naravnost na pokopališče in ne sme delati ovinkov ali krajšati poti. Po pogrebu je v navadi obdarovanje revežev ob pokopaliških vratih s hlebčki kruha, na pojedini (sedmini, karmini) pa poleg vina in piva postrežejo z juho, kislim zeljem in svinjskim mesom, na koncu pa še s kavo.</p><div class="pagebreak" id="pb.1.193"> [193] </div><p>V drugem delu knjige Zur Volkskunde Krains (352–389) opisuje ljudsko življenje <span style="font-weight:bold">Wilhelm (Viljem) Urbas</span> (1831–1900).<span id="ftn.1.377_return"><a class="notelink" title="Marija Stanonik, Urbas Viljem. V: Slovenski biografski leksikon. 13. zv. (ur. Alfons Gspan, Jože Munda in Fran Petre). Ljubljana, 1982, 303–304, dosto…" href="#ftn.1.377"><sup>14</sup></a></span> Kot nezakonski sin služkinje se je rodil v Ljubljani, kjer je tudi hodil v osnovno šolo in gimnazijo. Kaj in kje je študiral, doslej ni ugotovljeno. Služboval je najprej v Ljubljani, v licejski knjižnici in nato je bil na Mahrovi trgovski šoli profesor nemščine, francoščine in slovenščine, v Trstu pa še zemljepisa, zgodovine, matematike, bil je začasni šolski nadzornik za okraja Koper in Poreč in zunanji član odbora Matice slovenske. Kot član nemškega in avstrijskega planinskega društva je leta 1882 predaval o Čičariji in Čičih v Istri; predavanje »Die Tschitscherei und die Tschitschen« je bilo pozneje objavljeno v <span style="font-style:italic">Zeitschrift des Deutschen und Österreichischen Alpen-Vereins</span> (1884). Pokoj je delovno preživljal v Gradcu, kjer je še naprej poučeval na zasebni gimnaziji vse do smrti. Že v zgodnji mladosti je pisal pesmi in krajšo prozo, z narodopisnega področja so ga zanimali slovenski pregovori in prilike (v nadaljevanjih jih je v letih 1869–1870 objavljal v <span style="font-style:italic">Novicah, gospodarskih, obrtniških in narodnih</span>), pisal je o povedkah in pravljicah (»Über Sagen und Märchen«, <span style="font-style:italic">Jahrbuch der deutschen Staats-Oberschule in Triest,</span> 1887/88<span style="font-style:italic">),</span> o vražah in praznih verah (»Aberglaube der Slowenen«, <span style="font-style:italic">Zeitschrift für österreichische Volkskunde,</span> 1898), pomembnejše pa je njegovo obsežno delo »Die Slowenen. Ethnographische Skizze«, ki je 1873. leta izšlo v Trstu v <span style="font-style:italic">Dritter Jahresbereicht der deutschen Staats-Oberrealschule für das Jahr 1873.</span> Čeprav ga <span style="font-style:italic">Slovenski biografski leksikon</span> označi za »etnologa« (in ne morda narodopisnega ali domoznanskega pisca) in ga predstavlja kot <span class="pagebreak" id="pb.1.194"> [194] </span>»resnega in odgovornega, s suverenim poznavanjem predmeta in literature, ki jo je vedno kritično upošteval«, kot človeka, ki se je »od slovenskega kulturnega kroga ločil tudi po svojem etnološkem konceptu,« – z Urbasom naj bi se začela »realistična smer slovenske etnološke misli /.../ že 25 let pred Murkom,« so kljub temu »raziskovalci slovenske etnologije šli mimo njega«. To vrzel je, kolikor je bilo mogoče, zapolnila Marija Stanonik.<span id="ftn.1.376_return"><a class="notelink" title="Marija Stanonik, Viljem Urbas.Slovenski etnograf 30, 1977: 27–36." href="#ftn.1.376"><sup>15</sup></a></span> Manj plodovit pa je bil Urbas v prispevku, ki ga je o ljudskem življenju na Kranjskem napisal za delo <span style="font-style:italic">Avstro-ogrska monarhija v besedi in podobi</span>.</p><p>Najprej označi Kranjce po posamičnih pokrajinah in poudarja vplive okolja na njihov značaj: Gorenjci so močne postave, inteligentni in željni znanja, Dolenjci so slabotnejši, zato pa dobrodušni, vendar tudi lahkomiselni, Notranjci zaprti vase, odločni, zviti in preračunljivi. Na splošno imajo Kranjci prirojen čut za pobožnost in bogaboječnost, zanje je značilna ljubezen do domovine in vladarja po geslu »Vse za vero, domovino in cesarja«. Če kmet pošlje sina v šole, ga pošlje na gimnazijo, da bi potem postal gospod, – tj. duhovnik, saj je primicija velika čast za celo vas. »Gospoda«, in tudi starše, preprosti ljudje onikajo (Urbas pravi, da z njim govorijo v množini). Znamenja <span style="font-style:italic">ljudske pobožnosti</span> je videti na vseh hribih in hribčkih, na katerih stoje cerkvice in kapele, na križiščih in na polju so leseni križi in znamenja, kaže pa se tudi v šegah ob cerkvenih praznikih. Njegovi <span style="font-style:italic">opisi šeg</span> so resda zelo gostobesedni, vendar neurejeni in nesistematični, predvsem pa splošni, ne da bi pri posamični šegi ločil oz. poudaril kakšno pokrajinsko (gorenjsko, dolenjsko z belokranjsko itn.) značilnost, mnogo opisanega se nanaša na Štajersko, ki pa je bila zunaj meja Kranjske. Samo mimogrede omeni, da imajo pokrajine tudi svoje različice, pomanjkljivost je tudi, da se <span class="pagebreak" id="pb.1.195"> [195] </span>ne potrudi, vsaj tu in tam povedati kaj v slovenskem jeziku in celo slovenske pesmi (kresne in svatbene) objavlja samo v nemškem prevodu. Urbas na kratko opiše <span style="font-style:italic">božične šege,</span> poudari predvsem obredno kajenje in kropljenje po hiši in gospodarskih poslopjih na vse tri svete večere, omenja jaslice v bogkovem kotu, nekoliko več pove o jedeh: omenja potice in povitice, ki jih premožnejši nadevajo z orehi in medom (za opisani klecenbrot, narejen iz drobno narezanega suhega sadja, vemo, da ni kranjska značilnost), božični kruhi so trije: ržen, ajdov, tretji – poprtnik, ki je iz pšenične moke, okrašen z okraski in ga načnejo šele na praznik svetih treh kraljev. Poudarja, da Slovenci okrašenega božičnega drevesa sicer ne poznajo, tako tudi ni božičnih daril (ki jih verjetno drugi narodi postavljajo pod božično drevo), poznajo pa na (!) Štajerskem (mar res samo tam?) obdarovanje ob <span style="font-style:italic">miklavževem.</span> Omenja kolednike, belo oblečene otroke, ki ne smejo biti na pare, hodijo pa od hiše do hiše in pojejo božične, novoletne ali trikraljevske kolednice. Poudari, da je šega poganska, saj naj bi po starih podatkih pesmi obhodnikov ne bile verske, temveč le šaljive vsebine. Ljudstvo tudi veruje, da se v božični noči živina pogovarja in napoveduje prihodnost.</p><p>Od blagoslovov skozi vse leto omenja <span style="font-style:italic">blagoslov sveč na svečnico,</span> <span style="font-style:italic">Blažev blagoslov,</span> <span style="font-style:italic">pepeljenje</span> in <span style="font-style:italic">blagoslov zelenja</span> na <span style="font-style:italic">cvetno nedeljo</span> s pripombo, da Slovencem pač »primanjkuje palm, zato nosijo k blagoslovu oljčne vejice, šopke leske, vrbovja ali drugega lesa, na katerega je privezano brinje ali drugo zimzeleno rastlinje«. Za te šopke oz. butare ne navede nobenega imena. Poleg božiča je najpomembnejši praznik <span style="font-style:italic">velika noč,</span> kar se vidi že po tem, da je celo hišo treba počistiti in da vsak, če je le mogoče, na ta dan lahko obleče novo obleko. Celo ime praznika (velika noč in veliki teden) dobesedno prevede v nemščino kot „hohe Nacht“ in „hohe Woche“, za jedi v velikonočnem žegnu razloži simbolni pomen (krača simbolizira Kristusovo <span class="pagebreak" id="pb.1.196"> [196] </span>telo, repni olupki oz. aleluja vrvi, kolač je krona, klobase so rane, hren je kis in žolč). Omeniti tudi ne pozabi iger s pirhi (turčanje, sekanje). Za <span style="font-style:italic">procesijo Rešnjega telesa</span>, ki je od vseh procesij najbolj v časteh, se ljudje oblečejo v najlepšo obleko, kot posebnost pa omeni t. i. <span style="font-style:italic">Ahacijevo procesijo</span> v Idriji (22. junij) kot spomin, ko so na ta dan leta 1508 v Idriji našli živo srebro. Tedaj je mesto okrašeno z mlaji in venci, postavijo tudi štiri oltarje, pri katerih se bere štiri evangelije, na oltarje pa otroci trosijo cvetlice. Potem piše <span style="font-style:italic">o žegnanjih, farnih praznikih</span> in <span style="font-style:italic">o romanjih</span>. Za Notranjsko pravi, da nima nobene pomembne romarske cerkve, Dolenjska ima Zaplaz, Primskovo in Metliko, Gorenjska pa kar »pol ducata«.</p><p>Na starodavno češčenje sonca spominja <span style="font-style:italic">janževo</span>, ki združuje poganske in krščanske šege. Po tleh v sobi je treba razprostreti praprot, za okna zatakniti rože, streljati z možnarji, na okoliških hribih zakuriti kresove, čez kres je treba skakati, čezenj pa tudi nagnati živino, vse za srečo in zdravje. Ob kresu pojejo obredne pesmi (v nemščini zapiše dve kitici kresne pesmi, ki verjetno ni slovenska). V »deželi ob Kolpi« so o kresu v navadi obhodi kresnic, ki so oblečene podobno kakor božični koledniki ali pa »maskirane v načinu orientalskih žensk«. Če ne dobijo darov, se maščujejo s sramotilno pesmijo. <span style="font-style:italic">Velika maša</span> (15. avgust) je čas, ko se na sadnem drevju skrivajo kače, med mašami (med veliko in malo mašo) pa naj bi bil zrak najbolj čist, zato je tedaj treba zračiti zimsko obleko. In ob Marijinem prazniku se spomni na najpogostejša slovenska <span style="font-style:italic">imena:</span> poleg Marije, Mice, Micke in Maričke, našteje še Nežo, Uršo, Katarino idr. Pravi, da je kar polovici Slovenk ime Marija v različnih oblikah, za moške pa je več izbire (Janez, Jože, Tone, Franc, Matija, Andrej itn.). <span style="font-style:italic">Godovniku</span> priredijo ofreht z mačjo muziko, za katero trdi, da je tudi prežitek poganskih časov. Našteje pa še nekaj starih <span style="font-style:italic">verovanj:</span> tako je, na primer, za lepo polt in zdravo kožo treba <span class="pagebreak" id="pb.1.197"> [197] </span>na veliko soboto prvo zvonjenje pričakati ob studencu in se hitro umiti. Ko piše o ljudskem verovanju, omeni še povodnega moža in tatrmana, pa tavanje duš nekrščenih otrok (movje, navje), ko je v zrak treba pljusniti vodo, da se jih odreši, dalje duhove in strahove, med katerimi je tudi mora,l ki se je lahko ubranijo tako, da na vratih zadelajo odprtino za ključ. Čarovnice ne prenesejo zvonjenja cerkvenih zvonov, zato je dobro pred nevihto zvoniti, njihovo moč pa lahko uničijo črnošolci (»črne šole dijaki«), ki so tudi sicer povezani s samim hudičem. Nekaj ostankov ljudskega verovanja se je ohranilo v <span style="font-style:italic">izrekih in pregovorih,</span> npr. Petek – slab začetek; Kdor se na petek smeje, se v nedeljo joče; Le tisti, ki mu streha pušča, prosi za lepo vreme; Zlato orožje – zanesljiva zmaga; Kruh je drag le tam, kjer ni denarja; Okoli mušice pajek ne prede mreže,<span id="ftn.1.375_return"><a class="notelink" title="Pravo zakladnico slovenskih ljudskih modrosti je Urbas, a samo v nemškem jeziku, objavil v delu Die Slovenen. Ethnographische Skizze v: Dritter Jahres…" href="#ftn.1.375"><sup>16</sup></a></span> in nekaj zbadljivk: »avša«, »šentana para«, »božji volek«.</p><p>Pri <span style="font-style:italic">šegah</span> <span style="font-style:italic">življenjskega kroga</span> je spet največ prostora namenjenega <span style="font-style:italic">svatbi.</span> Dokaz, da »Slovenec sovraži pohajkovanje«, najde v trditvi, da naj bi »fant svoje neveste ne bil spoznal na plesišču, temveč pri delu,« menda tudi ne hodi vasovat (v pravem pomenu besede), temveč raje dekle obišče kar na domu in ji dela družbo pri preji. Sinu nevesto izberejo starši, odločilna je dota, za katero tudi posrednik najprej vpraša že tedaj, ko pride na oglede še brez ženina, šele ko se načelno dogovorijo, pride snubit skupaj s fantovim očetom. Določili so dan poroke (sreda, sobota), mlada sta nato šla na izpraševanje v župnišče. Ženin si izbere dva druga, nevesta pa dve svatevci, oba skupaj pa še pozvačina (!).</p><div class="pagebreak" id="pb.1.198"> [198] </div><p>Ob tem je neogiben pomislek, da tega Urbasovega prispevka ne moremo obravnavati nekritično; pozvačin je namreč posebnost s slovenskega severovzhoda in ga na Kranjskem ne poznajo; tudi vabovec ni nikjer oblečen tako, kakor ga opiše Urbas. Pozvačina je natančno opisal in predstavil njegovo vabljenje na svatbo že 1890. leta v isti seriji Franz Hubad, ko je pisal o ženitovanjskih šegah štajerskih Slovencev (gl. zgoraj). In prav ta obsežni Hubadov opis je Urbas skoraj dobesedno prepisal, kar seveda zbuja dvome o verodostojnosti njegovega poročanja. </p><p>Nadaljevanje opisa je manj problematično že zato, ker opiše prvine, ki so splošno značilne tako za alpski kakor osrednjeslovenski kulturni prostor, od zbiranja svatov in zajtrk pri ženinu, pokanja in streljanja, do odhoda proti nevestini hiši na okrašenih vozovih. Po stari šegi so vrata nevestine hiše zaklenjena, treba je reševati uganke, na prag privedejo eno ali več lažnih nevest, odhod od doma v cerkev, šranga na koncu vasi, ob šranganju pa fantje pojejo, kakor zapiše Urbas, „Spotlieder“ (zmerljivke ?), čeprav ne razumemo prav, kaj je s tem mislil: besedilo ene takih pesmi je zapisal v nemščini, vendar ji med slovenskimi svatbenimi pesmimi ne najdemo vzporednice. Na pragu novega doma nevesto sprejme (spet smo lahko začudeni) kuharica (!) s hlebom kruha in nožem na njem. Nevesta hlebec prereže v znamenje, da ga bo odslej pekla in rezala ona, nakar jo ženin odpelje k staršem s prošnjo, naj jo sprejmejo. Med gostijo se vrstijo napitnice, pripovedujejo anekdote, zastavljajo si uganke (Po kateri cesti se ni še nihče vozil – po mlečni, rimski; Kaj vsi naredimo preden vstanemo – gremo spat, ležemo; Kaj manjka enemu dobremu čevlju – dober par). Vmes plešejo, pojejo, starešina skrbi za prijetno razpoloženje, zbirajo darove za nevesto, za godce, za kuharico. K darovanju povabijo godci, besedilo je navedeno spet le v nemščini, slovenska so tokrat poimenovanja <span class="pagebreak" id="pb.1.199"> [199] </span>poklicanih, npr. vojarna, tovarš. Na gostijo pridejo kot nepovabljeni gostje tudi voglarji, vendar po Urbasu le tedaj, če se je kdo poročil že drugič (npr. vdove, vdovci). Gostije trajajo od ponedeljka (včasih od nedelje) do petka, zadnja jed, s katero postrežejo, pa je pogača ali pa štruklji. Seveda pa take gostije lahko prirejajo le bogati, pri revnejših pa je vse preprosteje, imajo le enega godca. Razlike so tudi po pokrajinah. Slovenci nimajo svojih izvirnih <span style="font-style:italic">plesov</span>, pleše se le polko, valček, kolo kot južnoslovanski ples pa le pod Gorjanci. Tudi nevestina obleka je vedno preprosta, a ne bela, največkrat temna, predvsem pa enobarvna, lepši je naglavni okras s trakovi, vpletenimi v kite, belokranjske neveste imajo šapelj z bleščicami, notranjske pa čelni trak.</p><p>Zelo kratko so predstavljene <span style="font-style:italic">šege ob</span> <span style="font-style:italic">rojstvu in krstu.</span> Začudeni smo, da krstitke (misli verjetno krstno gostijo) osmi dan po krstu imenuje kar sedmina. Za Kranjce pravi, da imajo otroke sicer radi, imajo jih navadno več, vendar jim ne posvečajo prevelike pozornosti; prva leta jih pustijo tekati okoli le v srajčki, edino, česar jih naučijo je, da znajo moliti, s petimi leti pa so že pastirji. Na Kranjskem naj ne bi poznali skupnih občinskih pastirjev, zato morajo to delo prevzeti otroci in starci, ki za drugo delo niso več sposobni. Od <span style="font-style:italic">otroških iger</span> omenja rihtarja biti, ristanc (poskakovanje po eni nogi), klinčkanje, razne igre z žogo (med otroške igre pa seveda ne sodi plezanje na mlaj, ki je fantovska šega), omeni še <span style="font-style:italic">miklavževanje, tepežkanje</span> in celo snežaka s pipo v ustih, ki ga naredijo za pusta<span style="font-style:italic">.</span> Na <span style="font-style:italic">pustni torek</span> nabašejo stare obleke s slamo in takega kurenta sežgejo ali vržejo v vodo, na pepelnično sredo pa vlačijo ploh.</p><p>Od <span style="font-style:italic">šeg ob smrti</span> omeni čutje pri mrliču in jokavke oz. naricalke v Beli krajini, s pripombo, da šega že zamira. Uskoki imajo navado, da mrtvemu, ko ga položijo v krsto, dajo na obraz majhno masko (morda je <span class="pagebreak" id="pb.1.200"> [200] </span>mislil mrtvaški prt), pa tudi sicer naj bi v krsto priložili kakšen predmet, ki ga je imel pokojni rad.</p><p>Natančneje poroča tudi o <span style="font-style:italic">polšjem lovu</span> in o pasteh,l brez pokrajinskih značilnosti opiše moško nošo in polhovko kot splošno moško pokrivalo, pri <span style="font-style:italic">prehrani</span> navede zelje, repo, močnate jedi, predvsem ajdove žgance, pri gospodarstvu pa <span style="font-style:italic">vinogradništvo</span> in vinske kleti, ki so ob dobri letini vsem na stežaj odprte, vendar pa so ljudje tam, kjer je doma vino, »nasilni, nezaupljivi, trmasti«, po drugi strani pa »pošteni in odkriti, pripravljeni pomagati sosedom«. Pri <span style="font-style:italic">trgovini</span> omenja mešetarje in likof po sklenjeni kupčiji, pri <span style="font-style:italic">obrteh</span> pa suhorobarstvo (Ribnica) in sitarstvo (Stražišče pri Kranju).</p><p>Poglavje o <span style="font-style:italic">mitih, povedkah in ljudskih pesmih Slovencev,</span> je tako za Koroško kakor tudi za Kranjsko je napisal jezikoslovec, dialektolog, slovstveni zgodovinar in narodopisec<span style="font-weight:bold">Johann Scheinigg</span> (Janez Šajnik) (1851–1919).<span id="ftn.1.374_return"><a class="notelink" title="France Kotnik, Scheinigg (Šajnik) Janez. V: Slovenski biografski leksikon. 9. zv. (ur. Alfons Gspan). Ljubljana 1960, 214–215, dostopno na: http://www…" href="#ftn.1.374"><sup>17</sup></a></span> Rodil se je v Borovljah, v gimnazijo je hodil v Celovcu, študiral je v Gradcu, bil profesor najprej v Beljaku, nato pa do upokojitve leta 1877 profesor za latinščino, grščino in slovenščino na celovški gimnaziji; umrl je v Celovcu. Kot jezikoslovca in dialektologa ga je posebej zanimalo slovensko rožansko narečje (o tem je pisal v <span style="font-style:italic">Kresu</span> in to je bilo večkrat ponatisnjeno), izzivala so ga tudi etimološka vprašanja (npr. izvir imena Celovec), razpravljal je o osebnih in krajevnih imenih boroveljskega okraja. Raziskoval je koroško slovensko slovstveno zgodovino in pisal v <span style="font-style:italic">Kresu</span> o Urbanu Jarniku, Matiji Ahaclu, Ožbaldu Gutsmannu, o ljudskem pesniku in dramatiku Andreju Šusterju Drabosnjaku. Posebno pozoren je bil do slovenskega ljudskega <span class="pagebreak" id="pb.1.201"> [201] </span>izročila, šeg in navad, ljudskih pripovedi, pregovorov, rekov, ugank, predvsem pa ljudskih pesmi. Zapisoval jih je v krajevnih govorih in tako je nastala zbirka <span style="font-style:italic">Narodne pesni koroških Slovencev,</span> <span id="ftn.1.373_return"><a class="notelink" title="Narodne pesni koroških Slovencev (zbral in na svetlo dal J. Scheinigg). Ljubljana, 1889. Povečan in s predgovorom opremljen natis je leta 1980 v Celov…" href="#ftn.1.373"><sup>18</sup></a></span> ki vsebuje na skoraj 470 straneh malega oktavnega formata nad 900 pesmi. Ob vsaki je zapisano, kje jo je zapisal, oziroma kje jo je našel že zapisano, in jo prevzel za svojo zbirko.</p><p>Scheiniggov prispevek v delu nadvojvode Rudolfa bi zaslužil posebno pozornost posebej raziskovalcev <span style="font-style:italic">mitoloških vprašanj</span>. Kot najvažnejše omenja sončne mite, boj luči in teme: pravi, da se ta boj pojavlja trikratno, kot boj sonca z nevihtnimi oblaki, vsakodnevni boj dneva in noči in enkrat letno, ko sonce skoraj zgubi moč in mu pomaga mlado pomladansko sonce, ki premaga zle zimske demone. In to je po njegovem mnenju glavna vsebina vseh sončnih mitov. V nadaljevanju razpreda misli o nebeški svetlobi, o zlatem jabolku, ki ga ukrade vila ali vedomec - zlatoper, vse je povezano z zlatom, čudežni konj iz devete dežele z zlato grivo, zlata tekočina, s katero si junak pozlati lase – vse to so simboli sončne svetlobe. Na drugi strani usihajoč studenec, odmirajoča jablana, speča princeska, ki jo junak – vitez z zlatim orožjem reši, pa v ljudski domišljiji ponazarjajo umirajoče sonca. Narava, ki jo premaga zima, je devica, ki je žrtev zmaja (mačeha žrtvuje pastorko Marjetico zmaju, brat sveti Jurij pa jo reši). Našteva pa še druge motive – Trdoglava, Psoglavce, kot nov motiv so okameneli in v živali začarani, mačehe, ki preganjajo pastorke. Nadaljuje z mitom lune, kovača v luni oz. Kurenta, ki je prelisičil smrt in poslej ne more ne v nebesa ne v pekel. Govori o motivu Lepe Vide in navede dva verza v nemščini. Med bogovi omeni gromovnika Peruna, nadalje tri sestre rojenice (posebno pri <span class="pagebreak" id="pb.1.202"> [202] </span>Slovencih), ki pridejo k zibeli novorojenca in mu določijo usodo, nazorno opisane vile so zanj personificirani oblaki, prebivalci gozdov so škratje, divji možje, gorni možje, na Koroškem in na Gorenjskem je doma Pehtra, Pehtra baba, v Bohinjskem jezeru so vodni možje, ki potegnejo marsikatero dekle k sebi v globino. Razpiše se o jezerskih zgodbah, nadaljuje z verovanjem v volkodlake in vampirje, ki jim je sorodna mora – boginja smrti pri starih Slovanih, drugi demoni pa so še netek, glodež, torka, torklja, kurent (pravi mu slovenski Bakhus), Jutrman. Za vsakega navede njegove značilnosti, oz. kako po ljudskem verovanju ljudem škoduje oz. pomaga.</p><p>Posebna skupina, ki ji namenja pozornost, so <span style="font-style:italic">pravljice</span>, tiste o kačah, od hišnih (ož, vož) do kačje kraljice, bele kače, in pravljice o vragu, pa živalske pravljice in legende. Pri pripovedkah o turških bojih lahko sprosti pot svoji ljubezni do etimologije: lokalne povedke mu razložijo imena Črna Prst, Tabor, Mehovo, kot največje junake omenja Štempiharja, Lamberga, Martina Krpana, od humoristov pa Pavliho kot slovenskega Eulenspiegla in trapa kot neumnega Hansa pri Nemcih. Slovenci poznajo tudi zgodbe o desetem bratu in desetnici.</p><p>Posebno poudarja slovensko <span style="font-style:italic">ljudsko pesem</span>. Piše, da Slovencem izvir ljudskih pesmi nikoli ne presahne. Ljudske pesmi deli na religiozne (pogansko vsebino je prekril krščanski duh), zgodovinske (predvsem turški boji), legendarne, balade, romance. Pri vsakem tipu navede nekaj primerov. Več pove o pesmih o kralju Matjažu, splošno pa tudi o načinu petja in prav na koncu našteje še nekaj raziskovalcev oz. zbiralcev slovenskih ljudskih pesmi, od najstarejšega vira, tj. furlanskega zgodovinarja Nicolettija, Valvasorja do Dizme Zakotnika, Vodnika in njegovih posnemalcev, kakor pravi, Smoleta, Rudeža, Ravnikarja, Kastelca, vse do Prešerna, Stanka Vraza, Anastasiusa Grüna.</p><div class="pagebreak" id="pb.1.203"> [203] </div><p>V knjigi o Koroški in Kranjski je tudi poglavje o <span style="font-weight:bold">Kočevarjih</span>, ki ga je napisal <span style="font-weight:bold">Karl Julius Schröer</span> (1825–1900),<span id="ftn.1.372_return"><a class="notelink" title="Avstrijski filolog, rojen v Bratislavi, umrl na Dunaju. Veliko se je ukvarjal z Nemci na Madžarskem, mdr. je napisal knjigo o njihovi božičnih igrah (…" href="#ftn.1.372"><sup>19</sup></a></span>  ki je svoj prispevek najverjetneje priredil po delih Jožefa Rudeža. Pri nekaterih objavah Schröer to tudi prizna, za druge pa so mu to dokazali (npr. Adolf Hauffen) s ponatisom Rudeževega izvirnega zapisa. Poglavje o Kočevarjih vsebuje v glavnem kočevarsko zgodovino, narečje, nekaj je podatkov o noši (neveste so brez nakita), govori o t. i. hauzirarjih, potujočih trgovcih,l največ pa o ljudskem slovstvu, ljudski cerkveni in posvetni pesmi, predvsem o baladah.</p><p>Ne gre prezreti, da je knjiga <span style="font-style:italic">Kärnten und Krain</span> bogato ilustrirana: večina ilustracij z narodopisno tematiko (noša, šege, predstave o bajnih bitjih itd.) je delo Jurija Šubica.</p></div><div class="ss5" id="index-body.1_div.2_div.1_div.3"><h3><span class="head">Primorska</span></h3><p>Leta 1891 je v zbirki izšla kot naslednja knjiga <span style="font-style:italic">Küstenland</span>  (Primorska)<span style="font-weight:bold">,</span> ki obravnava Goriško, Gradiško, Trst in Istro. Poročilo o ljudskem življenju na Goriškem (161–190) je prispeval grof in politik <span style="font-weight:bold">Franc Coronini-Cronberg</span> (1833–1901).<span id="ftn.1.371_return"><a class="notelink" title="Avgust Pirjevec, Coronini-Cronberg Franz Karel, grof. V: Slovenski biografski leksikon. 1. zv. (ur. Izidor Cankar in Franc Ksaver Lukman). Ljubljana, …" href="#ftn.1.371"><sup>20</sup></a></span> Rodil se je v Gorici, študiral filozofijo in pravo in bil dolgo <span class="pagebreak" id="pb.1.204"> [204] </span>župan v Šempetru pri Gorici, predsednik kmečke družbe in Slovencem naklonjen goriški deželni glavar, ki je slovel po popolni objektivnosti, čeprav ni mogel preprečiti naraščajočega nacionalnega boja; prav zato naj bi leta 1899 odstopil. Njegov oče je bil vzgojitelj Franca Jožefa in sam Coronini je bil njegov mladostni tovariš. Govoril je štiri jezike.</p><p>Coronini ocenjuje Slovence kot družabne, prisrčne in dobrosrčne. Pravi, da so prebivalci Goriške med seboj že tako pomešani, da je posameznike težko pripisati določeni etnični skupini (italijanski, slovanski, germanski). Kot posebnost poudarja, da si mnoge ženske služijo svoj kruh z delom v Egiptu, kamor so hodile kot dojilje, nekatere pa so se menda, tako Coronini, udinjale tudi dvomljivim poklicem. V prispevku je pregledno predstavil vsa področja ljudske kulture, tako tisti del, ki govori o raziskovanju ljudskega slovstva, kakor tudi ljudsko verovanje in z njim povezane šege in navade. Pripovedko o Zlatorogu razlaga kot eno najlepših povedk, govori o triglavski roži, o Bogatinu in njegovih zakladih, svoja raziskovanja usmerja v motive, npr. Faustov motiv, Lenorin motiv, zanimajo ga zgodbe o Turkih in še posebej po Turkih imenovani kraji (Turški križ, Turški klanec). Pripoveduje zgodbe o Kristusu, svetem Petru in svetem Janezu ali o Kristusu, ki ga spremlja hudič. Prav na široko pa govori o »resnični« (tako sam) zgodbi o Tonettu Busettu (spominja na eno najljubših otroških knjig <span style="font-style:italic">Tonca iz lonca</span>, ki je pred drugo svetovno vojno izšla v zbirki Slovenčeve knjižnice).</p><p>Prebivalci tega dela dežele spoštujejo izročilo prednikov, kar se najbolje kaže v <span style="font-style:italic">verovanju</span> v rojenice in druge vile,l ki imajo po ljudski veri <span class="pagebreak" id="pb.1.205"> [205] </span>svojo moč tudi nad živimi bitji. Pri <span style="font-style:italic">šegah</span> največ govori o <span style="font-style:italic">romanjih</span> in o <span style="font-style:italic">procesijah v čolnih</span>, opisuje tudi šagro,l <span style="font-style:italic">ljudske plese</span> in <span style="font-style:italic">ljudske igre</span>, sicer pa zopet največ izvemo o svatbenih šegah. Coronini ne govori na splošno, temveč je pozoren na razločke med pokrajinami tega območja, tako npr. posebej omeni Soško dolino, Vipavsko dolino vse do Furlanije in do dolin pod Triglavom.</p><p>Za Trst je glavne značilnosti predstavil<span style="font-weight:bold">Peter (Pietro) Tomasin</span> (1864–1925),<span id="ftn.1.370_return"><a class="notelink" title="Petra (Pietra, Petrusa) Tomasina ne omenja noben biografski leksikon. Iz dostopnih bibliografskih dejstev je razvidno, da se je ukvarjal posebej z zgo…" href="#ftn.1.370"><sup>21</sup></a></span> katerega prispevek o tržaških Slovencih je pisan zelo čustveno in naklonjeno: vedno znova poudarja njihovo religioznost in globoko vero in na tej osnovi gradi poročilo o ljudskem življenju in kulturi. Pravi, da se kmet že takoj zjutraj, ko vstane, pokriža, in potem še pred jedjo in pred začetkom vsakega dela, vse zato, da bi priklical božji blagoslov, rad hodi na romanja v svete kraje, predvsem k Mariji na Sveto goro, vsak dan hodi k maši in se udeležuje vseh procesij (Rešnjega telesa, velikonočne in prošnjih procesij). Veruje, da pri vsaki nesreči lahko človeku pomagajo zakramentali (blagoslovljena voda in sveča, cvetnonedeljska butara). Na drugi strani pa je Slovenec tudi vraževeren: verjame v čarovnice (coprnice), ki da se srečujejo pri hudičevem plesu, verjame v zli pogled in v moro, ki tlači človeka v spanju. Edina zabava, ki jo poznajo, je praznik vaškega patrona, <span class="pagebreak" id="pb.1.206"> [206] </span>tj. šagra, in veselje na svatbah, ko celo plešejo, pojejo in pijejo. Življenje pa je težko, polja so slabo obdelana, zato mnogi zapuščajo domači kraj in se podajo čez morje, da bi v daljnih deželah našli srečo. Tisti, ki ostanejo doma, delajo kot zidarji in kamnarji, ženske pa kot prodajalke zelenjave in rož, perice in mlekarice. Poudarja, da so Slovenci šele pod Jožefom II. ponekod dobili nekaj samostojnih fará in nekaj slovenskih šol, vendar jim očita, da bi lahko bili tako jezikovno kakor tudi kulturno popolnoma samostojni, pa so, z redkimi izjemami, posebej po šegah in navadah bolj podobni Italijanom kakor drugim slovanskim narodom.</p><p>Ljudsko življenje Slovanov v Istri (Das Volksleben der Slaven in Istrien, 208–230), na splošno vseh v Istri živečih prebivalcev slovanskega rodu, ne pa morda posebej Slovencev, obravnava politik, publicist, profesor in duhovnik <span style="font-weight:bold">Alois (Vjekoslav) Spinčić</span> (1848–1933).<span id="ftn.1.369_return"><a class="notelink" title="Petar Strčić, Spinčič Vjekoslav. V: Primorski slovenski biografski leksikon. 14. snopič (ur. Martin Jevnikar). Gorica, 1988, 428–429." href="#ftn.1.369"><sup>22</sup></a></span> Rodil se je v Spinčićih v Istri, umrl na Sušaku (Reka). V Gorici in Trstu je študiral teologijo, bil leta 1871 sicer posvečen, vendar je v Pragi in na Dunaju nadaljeval študij zgodovine in geografije, postal profesor v Kopru in v Gorici in šolski nadzornik za okraj Koper. Leta 1892 je bil odpuščen, preselil se je v Opatijo, pozneje pa je skoraj do smrti živel v Zagrebu pri škofu dr. A. Bauerju. Deloval je na šolskem in kulturnem področju, bil soustanovitelj koprske in goriške čitalnice, predsednik Ciril-Metodove družbe. S podporo slovenskih prijateljev se je bojeval za vsestranske pravice narodnih skupin v Istri in imel pomembne politične funkcije. Kot profesor v Kopru je spodbujal in krepil narodno zavest tamkajšnjih Slovencev. Vsako prosto uro je izrabil, <span class="pagebreak" id="pb.1.207"> [207] </span>da je spoznaval istrske vasi, pokrajino in kulturo, da se je lahko pogovarjal z ljudmi in jim prisluhnil. In tako so prav preprosti ljudje, poleg njegovih študentov, postali njegovi najboljši agitatorji. Italijanska zasedba tega ozemlja je zanj pomenila tragičen konec bogatega življenjskega delovanja<span style="font-style:italic">.</span></p><p>V splošnem prispevku o življenju Istranov so posebej omenjene <span style="font-style:italic">Šavrinke,</span> ki so iz notranjosti Istre vsak dan prehodile dolgo pot do tržaške tržnice, kamor so na plečih nosile mleko, kruh sadje, zelenjavo in celo kurjavo, in tako preživljale družine. Na splošno piše <span style="font-style:italic">o romanjih,</span> <span style="font-style:italic">o praznikih</span> skozi vse leto, posebej pa <span style="font-style:italic">o božiču</span> in kolednikih, o petju pasijona in <span style="font-style:italic">obredih velikega tedna</span>, o velikonočni procesiji in posebej o velikonočnih jedeh, pri čemer posamične našteje (pogačo, kuhano šunko ali ovčjo pečenko, pečenega purana, česen ali hren, torej vse, kar je bilo po starem izročilu treba darovati sončnemu bogu). Udeležba pri <span style="font-style:italic">telovski procesiji</span> je obvezna za vse člane družine, razen za gospodinjo. Cvetlice, ki so jih trosili okoli cerkve, so potem pobrali in z njimi doma pokadili bolnike ali jih zažgali pred neurjem. Enako moč naj bi imele tudi na cvetno nedeljo blagoslovljene oljke. Poseben pomen imajo tudi <span style="font-style:italic">žegnanja</span> in <span style="font-style:italic">letni sejmi,</span> ko trgovci postavijo svoje stojnice, ljudstvo pa na prostem pleše in poje. Edini praznik, ki ni povezan s cerkvenim letom, je <span style="font-style:italic">pust:</span> skupine maskiranih moških, z rogovi na glavi in z do štiri kilograme težkimi zvonci za pasom (od tod ime zvončarji), plešejo po vaseh. Poudarja, da se je ta tradicija v Istri in okolici ohranila do današnjih dni in jo še vedno vsako leto organizira <span style="font-style:italic">fantovska skupnost.</span> Pove še, da so zvončarji »antipod« slovenskim škoromatom iz bližnjih Brkinov, ki držijo v eni roki gorjačo, v drugi pa vrečo pepela, s katerim obmetavajo ženske in otroke. Poseben lik pa je Pust, s cunjami nagačena lutka, ki jo na pepelnično sredo sežgejo ali zakopljejo.</p><div class="pagebreak" id="pb.1.208"> [208] </div><p>Tudi ko poroča o <span style="font-style:italic">navadah in šegah od zibeli do groba,</span> se ne ustavlja ob vsaki etnični skupini posebej. Pri porodu na splošno pomaga vaščanka, ki ji zaupajo, »slovanske žene« pa so zavračale celo izprašane babice. Otroka morata oče in boter takoj nesti h krstu, tudi pozimi, pa naj bo pot do cerkve še tako dolga, porodnica pa nekaj tednov ne sme iz hiše. Fantje so smeli na obisk k dekletu šele po sprejemu v fantovsko družbo, pri izbiri zakonskega druga je bilo treba upoštevati voljo staršev, odgovor na snubljenje je bil simboličen: šopek je pomenil privolitev, pelinova vejica pa zavrnitev. Poročni dan je opisan natančno, po prvinah, začenši s prihodom ženina na nevestin dom in s predstavljanjem ene ali več lažnih nevest, z metanjem konfetov ali hlebčkov kruha med gledalce, sledijo poročna gostija, obdarovanje in nočni odhod novoporočencev v novi dom. Opisani so posamezniki, ki so imeli na svatbi določene naloge, zanje pa so praviloma navedena le hrvaška poimenovanja (barjaktar, stari svat, starejšina). Ob bolezni se zatekajo k domačim zdravilom in k domačim zdravilcem. Pred smrtjo je treba paziti, da umirajoči ni sam, da pokličejo duhovnika, ki mu podeli poslednje maziljenje. Žalno obleko morajo sorodniki nositi vse leto, ženske naj bi nosile dolgo žalno ogrinjalo. Stara navada je glasno jokanje, ki se ponavlja v časovnih presledkih, med tem ko leži rajni na mrtvaškem odru, nato ponovno, ko ga položijo v krsto in celo med pogrebno mašo. Do samega groba smejo samo moški, ženske pa se vrnejo domov, kjer se glasno objokovanje nadaljuje s pesmimi, v katerih pokojnega hvalijo in ga prosijo, naj pozdravi vse sorodnike, ki so že v onstranstvu. Na koncu Spinčić še poudari, da se Slovenci v Istri skoraj ne razlikujejo od Hrvatov: ne samo, da so oboji postavni in močni, da dosegajo visoko starost, vsi so tudi zelo delavni, tenkočutni, nadarjeni in vedoželjni.</p></div><div class="ss5" id="index-body.1_div.2_div.1_div.4"><div class="pagebreak" id="pb.1.209"> [209] </div><h3><span class="head">Slovenci v Zalski in Železni županiji</span></h3><p>Madžarska je v delu nadvojvode Rudolfa obravnavana kar v sedmih knjigah, ki so izhajale med letoma 1888 in 1902. Porabski Slovenci so našli svoje mesto v IV. knjigi (1896) te madžarske serije. V prispevku »Vendi v Zalski in Železni županiji«<span style="font-weight:bold">(</span>Die Wenden im Zalaer und Eisenburger Comitat, 259–270) jih je predstavil učitelj <span style="font-weight:bold">Bálint (Valentin) Bellosics</span> (1867–1916).<span id="ftn.1.368_return"><a class="notelink" title="Halász Albert, Hommage à Bellosics Bálint. Lendava: Madžarska samoupravna skupnost občine Lendava, 2013, madžarsko-slovenska e-knjiga, dostopna na: &lt;h…" href="#ftn.1.368"><sup>23</sup></a></span>  Rodil se je v Rediču (Rëdics) v Zalski županiji, oče je bil zemljiški najemnik pri Eszterhazyju, mama Karolina Pentek pa je bila iz slovenske družine. Po osnovni šoli je šel na učiteljišče v Budim (del Budimpešte), potem pa zaradi zdravstvenih težav v Čakovec, tam maturiral, se vrnil v Budimpešto na pedagoško akademijo, kjer je študiral madžarščino in zgodovino. Za zbiranje narodopisnega gradiva ga je v Budimpešti navdušil dr. Herrmann Antal. Rad bi bil poučeval v Čakovcu, vendar so ga poslali v Bajo na mejo s Hrvaško. V prostem času, predvsem poleti, je obhodil vse samotne kmetije območja, kjer je kmetoval njegov oče, in ker je bil v stalnem stiku z ljudmi, veljajo njegovi zapisi za zelo verodostojne. Spoznaval je navade, zapisoval pesmi in pravljice, raziskoval jezik in pisal o načinu življenja tamkajšnjega prebivalstva. V madžarskih strokovnih revijah je objavljenih več kot 100 njegovih člankov o narodnostih na Madžarskem, o pravljicah, slovenskih baladah, predstavil je Nemce v Bački in Južne Slovane: Slovence, Šokce, Bunjevce, Srbe. V <span style="font-style:italic">Avstro-ogrski monarhiji v besedi in podobi</span> imenuje prebivalce Porabja najprej Vendi, potem pa se takoj popravi: »pravilno Slovenci«. Poleg opisa <span class="pagebreak" id="pb.1.210"> [210] </span>noše in hiše razlaga patriarhalno družinsko življenje, se dotakne šeg ob krstu in ob smrti in je zelo natančen pri opisu ženitovanja, posebno kar zadeva slovenska poimenovanja za svate, ki imajo na svatbi posebne vloge.</p></div><div class="ss5" id="index-body.1_div.2_div.1_div.5"><h3><span class="head">Za sklep</span></h3><p style="body-txt-prvi-odstavek">V »prestolonaslednikovem delu« (Kronprinzenwerk), kakor tudi imenujejo enciklopedično zbirko <span style="font-style:italic">Avstro-ogrska monografija v besedi in podobi,</span> imajo za preučevanje ljudskega življenja poseben pomen tudi zelo realistične ilustracije, tako predstavitve naselij in hiš, gospodarskih poslopij, orodja, noš, kakor tudi mnoge grafične ponazoritve šeg. Prav ilustracije bi lahko bile izziv za umetnostnega zgodovinarja in verjetno bi pri nas na tem področju zaoral ledino.</p><p>Zanimivo bi bilo vedeti, od kod ilustratorjem, posebno tistim, ki niso slovenskega rodu, táko poznavanje gradiva. Enega od odgovorov najdemo ponovno v že omenjenih <span style="font-style:italic">Obravnavah deželnega zbora kranjskega;</span> v letnem poročilu o zbirkah (1888) beremo:</p><blockquote class="quote"><p>Za najširše kroge namenjena razprava s podobami najlepših prazgodovinskih predmetov deželnega muzeja priobčila se bode v cesarjevičevej knjigi; s tem delom pooblaščeni slavni Dunajski umetnik Hugo Charlemond je letošnjo pomlad v muzeju posnel dotične zbirke in ji s popolno umetnostjo dovršil slike.<span id="ftn.1.367_return"><a class="notelink" title="Obravnave deželnega zbora kranjskega v Ljubljani (Bericht über die Verhandlungen des krainischen Landtages zu Laibach). Zv. 28, od 20. januarja do –21…" href="#ftn.1.367"><sup>24</sup></a></span></p></blockquote><div class="pagebreak" id="pb.1.211"> [211] </div><p>Prav omenjenega slikarja, poleg Jurija Šubica in Feliciana Myrbacha, največkrat zasledimo kot avtorja ilustracij s slovenskimi motivi.<span id="ftn.1.366_return"><a class="notelink" title="Po naključju sem leta 1991 odkrila, kako si je slovenski slikar, ilustrator in karikaturist Hinko Smrekar (1883–1942) pomagal prav z ilustracijami iz …" href="#ftn.1.366"><sup>25</sup></a></span></p><p>Kako odmevno je bilo delo <span style="font-style:italic">Avstro-ogrska monarhija v besedi in podobi</span> za zgodovino slovenske etnologije? Morda gradiva, ki ga ponuja za preučevanje ljudskega življenja 19. stoletja doslej še nismo dovolj ovrednotili. Vedno znova se vračamo k Valvasorju, Hacquetu in Linhartu, k Murku in Štreklju. Tako npr. v zborniku, posvečenemu stoletnemu razvoju slovenske etnologije<span id="ftn.1.365_return"><a class="notelink" title="Razvoj slovenske etnologije od Štreklja in Murka do sodobnih etnoloških prizadevanj. Zbornik prispevkov s kongresa Ljubljana, 24–27. oktobra 1995 (ur.…" href="#ftn.1.365"><sup>26</sup></a></span> delo ni nikjer omenjeno.</p><p>Naposled vsaj s prevodom narodopisnih poglavij nadomeščamo to vrzel tudi z mislijo, da bo to spodbudilo poglobljenejši interes tako etnologov kakor strokovnjakov drugih ved, ki so v tej zbirki prispevale k spoznavanju Slovencev, kakor so jih videli pisci ob koncu 19. stoletja. </p></div><div class="pagebreak" id="pb.1.212"> [(212)] </div></div><div class="ss3" id="index-body.1_div.2_div.2"><div class="pagebreak" id="pb.1.213"> [(213)] </div><h2><span class="head">Materialna kultura Slovencev v delu <span style="font-style:italic">Avstro-ogrska monarhija v besedi in podobi</span>. Med političnimi interesi in artefakti<span id="pftn.1.08_return"><a class="notelink" title="Besedilo je različica poglavja Die Materielle Kultur der Slowenen im „Kronprinzenwerk“, objavljenega v: Jurij Fikfak in Reinhard Johler (ur.), Ethnogr…" href="#pftn.1.08"><sup>*</sup></a></span></span></h2><div class="byline">Maja Godina Golja</div><div class="ss5" id="index-body.1_div.2_div.2_div.1"><h3><span class="head">Uvod</span></h3><p style="body-txt-prvi-odstavek">Svet materialnega je področje bivanja, ki za razloček od drugih področij človeške eksistence obsega predmetno, to je svet artefaktov iz vsakdanjega, nedeljskega in prazničnega življenja, s krajšo ali daljšo življenjsko dobo, z večjim ali manjšim pomenom za pripadnike družbenih in etničnih skupin, pa tudi z večjo ali z manjšo pričevalnostjo o njihovi kulturi in življenju.<span id="ftn.1.412_return"><a class="notelink" title="Thomas K. Schippers, Od predmetov do simbolov. Spreminjajoče se perspektive pri proučevanju materialne kulture. Etnolog 12, 2002: 134." href="#ftn.1.412"><sup>1</sup></a></span> Zaradi lažje delitve in organizacije raziskovalnega ter muzejskega dela in sčasoma tudi že zaradi znanstveno zgodovinskih razlogov se je v etnologiji za to področje raziskovalnega zanimanja izoblikovalo <span class="pagebreak" id="pb.1.214"> [214] </span>ime materialna kultura.<span id="ftn.1.411_return"><a class="notelink" title="Karl-Sigismund Kramer, „Materielle“ und „geistige“ Volkskultur. V: Bayeriches Jahrbuch für Volkskunde (1969) 1970, 82." href="#ftn.1.411"><sup>2</sup></a></span> Že od njenih začetkov je v posameznih evropskih deželah to področje – poleg sestavin duhovnega življenja – pritegnilo raziskovalce ljudske kulture. Noša in stavbarstvo sta bili že v 19. stoletju zelo priljubljeni temi raziskovanja evropskih narodopiscev, ki so prav na osnovi preučevanja teh sestavin predmetnega sveta določali etnogenezo in kulturni razvoj posamičnih narodov, pa tudi njihov estetski čut in umetniško ustvarjalnost, ter jih razvrščali v različne kulturne tipe in kulturna območja.<span id="ftn.1.410_return"><a class="notelink" title="Maja Godina Golija, Contemporary appropriations of culinary tradition in Slovenia. Traditiones 41 (2), 2012: 101." href="#ftn.1.410"><sup>3</sup></a></span></p><p>V ospredju zanimanja tedanjih raziskovalcev so bili le nekatere značilnosti materialne kulture: predvsem njihova izvirna oblika in starost, estetska vrednost in slikovitost, materialna vrednost in posebnost, le redko funkcija. Zato se je z razvojem etnoloških metodoloških izhodišč in s spreminjanjem raziskovalnih pogledov po drugi svetovni vojni, pa tudi zaradi naglega spreminjanja materialnega sveta zaradi industrializacije, urbanizacije in globalizacije zanimanje za tako usmerjeno raziskovanje materialne kulture zmanjšalo. Že leta 1967 je Sigurd Erixon v članku »Evropska etnologija v našem času« opozoril na ponovne potrebe po raziskovanju materialne kulture, vendar s sodobnejših, do tedaj zanemarjenih izhodišč: »Kar je zdaj potrebno, je predvsem študij materialne kulture na obeh ravneh, na konkretni in na abstraktni, in to v njenem razmerju z navadami in območji duševnih zamisli.«<span id="ftn.1.409_return"><a class="notelink" title="Sigurd Erixon, European Ethnology in our Time. Ethnologia Europaea 1, 1967: 10." href="#ftn.1.409"><sup>4</sup></a></span></p><div class="pagebreak" id="pb.1.215"> [215] </div><p>Povečano zanimanje za to tematiko se je nadaljevalo in oživelo zlasti v 70. in 80. letih 20. stoletja, ko je nastala vrsta razprav o metodoloških izhodiščih raziskovanja materialne kulture. Nove paradigme so opredeljevale obravnavo posameznih objektov materialne kulture z vidika njihove nekdanje in sodobne uporabne vloge ter njihove povezave z drugimi kulturnimi sestavinami in dogajanji.<span id="ftn.1.408_return"><a class="notelink" title="Prim. Karl-Sigismund Kramer, Nav. delo v op. 2; Sergei A. Tokarev, Von einigen Aufgaben der ethnographischen Erforschung der materiellen Kultur. Ethno…" href="#ftn.1.408"><sup>5</sup></a></span> Danes etnologija razume objekte in materialni svet v njihovem širokem pomenu, kot indikatorje oz. znake za razumevanje in raziskovanje kulturnih procesov in družbenih dogajanj. Predmeti iz materialnega sveta torej niso nikoli opazovani zgolj zaradi njih samih (npr. zgolj kot objekti izredne estetske ali materialne vrednosti), temveč kot mogoče poti za razumevanje družbeno-ekonomskih oz družbeno-kulturnih procesov.<span id="ftn.1.407_return"><a class="notelink" title="Bernhard Tschofen, Sach-Geschihten. Über Sammlungen und die Kunst der Dingerzählung. V: Österreichischen Museum für Volkskunde 1969–1994. Wien 1994, 1…" href="#ftn.1.407"><sup>6</sup></a></span></p><p>V obsežnem delu <span style="font-style:italic">Avstro-ogrska monarhija v besedi in podobi</span> (1885–1902) so avtorji namenili precejšnjo pozornost predstavitvi materialne kulture v monarhiji živečih narodov. Želeli so si namreč, da bi bile te izčrpne in bogato ilustrirane knjige etnografsko delo, ki po svojih dosežkih ne bi zaostajalo za strokovno ravnijo drugih etnografskih študij, hkrati pa naj bi bile knjige za bralce tudi spodbudne in poučne, predstavljale naj bi celotno podobo domovine in v njej živečih ljudstev, bogastvo njihovih kultur. To pa naj bi okrepilo občutek pripadnosti monarhiji.</p><p>Materialno kulturo posamičnih ljudstev so avtorji obravnavali v razdelku »K narodopisju« (Zur Volkskunde), in to v poglavjih o ljudski kulturi, <span class="pagebreak" id="pb.1.216"> [216] </span>šegah, pa tudi v poglavjih zunaj tega razdelka, npr. v poglavju o ljudskem gospodarstvu. Obravnave so vpete v ideološka in politična izhodišča, ki so zaznamovala nastanek tega dela in jih lahko razberemo iz uvodnega besedila nadvojvode Rudolfa k drugemu zvezku <span style="font-style:italic">Avstro-ogrska monarhija v besedi in podobi</span>:</p><blockquote class="quote"><p>Zato je še posebej v naši očetnjavi zelo pomembno gojiti etnografijo in njene pomožne vede, ker neodvisno od nezrelih teorij in strankarskih strasti zbirajo gradivo, iz katerega lahko izhajata objektivna primerjava in vrednotenje različnih ljudstev.<span id="ftn.1.406_return"><a class="notelink" title="Erherzog Rudolf, Einleitung. V: Die österreichisch-ungarische Monarchie in Wort und Bild. [Bd. 2] Übersichtsband. Wien, 1886, 6." href="#ftn.1.406"><sup>7</sup></a></span></p></blockquote><p>Etnografija in njene pomožne znanosti naj bi torej služile zbiranju materiala, pa tudi različnih virov o sestavinah materialne kulture, posebej noše, orožja, stavbarstva in nekaterih značilnih, zlasti prazničnih, sestavin prehrane, to pa naj bi kar najbolj ustrezalo tedanjim političnim ciljem in državnim interesom. </p><p>Tako zbran in podan material, predstavljen v obsežnem in bogato ilustriranem knjižnem delu, naj bi prinesel tako v in tudi zunaj monarhije čast njeni celoti in tudi njenim delom. Prebivalcem monarhije pa naj bi spodbudil samozavedanje o lastnem znanstvenem in umetniškem pomenu.<span id="ftn.1.405_return"><a class="notelink" title="Nav. delo, 7." href="#ftn.1.405"><sup>8</sup></a></span></p><p>Avtorji besedil so upoštevali življenje prebivalcev monarhije in ljudske posebnosti, ki so po njihovem mnenju najpomembnejša tema tega dela. Te značilnosti so nastale in se obdržale v odvisnosti od značilnosti dežel, podnebja, narave in sestave tal. Ali, kakor je bilo poudarjeno v uvodnem besedilu: </p><div class="pagebreak" id="pb.1.217"> [217] </div><blockquote class="quote"><p>Vsi ti narodi in plemena, ti posamični tipi, njihovi tako spreminjajoči se dialekti in navade, načini življenja. bivališča, različni viri zaslužka, njihova praznovanja, zabave in šege, stare noše in orožje, znanje, ljudska poezija, njihov razcvet in uspeh v mejah te monarhije – vse to bomo skušali podati v teh knjigah, kakor je bilo zvesto prisluhnjeno življenju.<span id="ftn.1.404_return"><a class="notelink" title="Nav. delo, 15." href="#ftn.1.404"><sup>9</sup></a></span></p></blockquote><p>Metodološka izhodišča, ki so vodila pisce, so bila še pod močnim vplivom romantičnih nazorov o ljudski kulturi, le v manjši meri so bila razsvetljenska in pozitivistično naravnana. Zanimalo jih je predvsem bogastvo ljudske kulture posamičnih narodov, enkratnost njihovega ustvarjanja in duhovnega življenja, starost, slikovitost in ohranjenost tradicije. Tovrstni model znanstvene obravnave prebivalcev avstro-ogrske monarhije pa je ustrezal tudi njenim političnim ciljem. S prikazovanjem pomembnosti in bogastva ljudskih kultur se je večal in krepil tudi njen ugled kot celote – ugled monarhije, pravične in velikodušne matere vseh narodov.</p><p>Še posebej so bila ta izhodišča pomembna za majhne narode, npr. Slovence, ki so se z bogastvom in slikovitostjo svoje ljudske kulture lahko vsaj navidez kosali s številčnejšimi in politično vplivnejšimi narodi v monarhiji. Zaradi tega so začutili tudi večjo pripadnost k monarhiji in močnejšo spodbudo za skupno bivanju v njej. </p><blockquote class="quote"><p>Vsaka nacionalna skupina, ki se po jeziku, šegah in deloma drugačnem zgodovinskem razvoju čuti ločena od drugih narodnih delov, bo povsem pomirjena z dejstvom, da je njena individualnost našla ustrezno razumevanje in priznavanje v znanstveni literaturi monarhije, hkrati pa bo s tem povabljena, da išče svoje duhovno težišče v Avstro-Ogrski.<span id="ftn.1.403_return"><a class="notelink" title="Nav. delo, 6." href="#ftn.1.403"><sup>10</sup></a></span></p></blockquote></div><div class="ss5" id="index-body.1_div.2_div.2_div.2"><div class="pagebreak" id="pb.1.218"> [218] </div><h3><span class="head">Materialna kultura Slovencev</span></h3><p>Materialna kultura, tudi materialna kultura Slovencev, ki je poglavitni predmet našega zanimanja, je v delu <span style="font-style:italic">Avstro-ogrska monarhija v besedi in podobi</span> obravnavana na način, značilen za številna etnografska in topografska dela, ki so nastala v 19. stoletju. Pisci so jo obravnavali v različnih zvezkih <span style="font-style:italic">Kronprinzenwerk</span> ločeno, tako da je podoba materialne kulture Slovencev razdrobljena med obravnave pokrajin (npr. Kranjske, Koroške, Štajerske, Goriške itn.) in izbranih kulturnih sestavin (stavbarstva, noše, prehrane, delno gospodarstva idr.). Pri tem so iskali tipičnost ljudske, tako tudi materialne kulture Slovencev, le delno so upoštevali krajevne in časovne razlike med kulturnimi pojavi, popolnoma prezrta je bila v obravnavi socialna razsežnost gmotnega sveta.</p><div class="ss6" id="index-body.1_div.2_div.2_div.2_div.1"><h4><span class="head">O Ljudskem stavbarstvu</span></h4><p>Tako je Johannn Franke pri obravnavi kmečke hiše na Kranjskem podal le formalni opis hiše velikega kmeta - posestnika, ki je z družinskimi člani in posli živel v nadstropni, mogočni zidani hiši, z več sobami. Številčno pomembnejših drugih skupin slovenskega prebivalstva v osrednji Sloveniji ni obravnaval. Mogočni kmečki dom, ki naj bi bil značilen za ljudsko stavbarstvo na Kranjskem, je podrobno opisal po prostorih. Vanj vstopimo skozi portal, narejen iz peščenjaka, ki ga krasi letnica zidave hiše. Prvi prostor je veža, ki se razteza po celotni širini hiše. V njenem gornjem kotu je ognjišče, ki je povezano s pečjo, postavljeno v glavni sobi – »hiši«. Poleg njega so še štedilnik in kotli za pripravo svinjske hrane ter različna kuhinjska oprema in posode. Iz veže levo vodijo vrata v večjo sobo, ki je glavni bivalni prostor. Podrobno je opisano pohištvo in njegova postavitev v prostoru, peč in stensko okrasje. Desno vodijo vrata v kamro, kjer so <span class="pagebreak" id="pb.1.219"> [219] </span>zakonska postelja, pisano pobarvane omare za oblačila in čebri za meso. Pod vežo je klet, iz veže pa vodijo stopnice v prvo nadstropje, kjer so spalnice hčerk in dekel ter njihove skrinje za obleko. Nad shrambo v pritličju je v prvem nadstropju shramba za žito s skrinjami. Poleg kmečke hiše je Franke opisal tudi glavna gospodarska poslopja, ki so bila značilna samo za velike kmete na Kranjskem, manjši takšne posesti niso imeli. Kot mogoče vzroke za razlike od opisanega – tipičnega kmečkega doma je omenil le delitev parcel in sestavo ter obliko zemljišč, ki so lahko bile razlog, da je bil kmečki dom postavljen ob cesto s krajšo - čelno stranjo, drugi vzroki za razlike v kmečkem stavbarstvu niso omenjeni.<span id="ftn.1.402_return"><a class="notelink" title="Johann Franke, Burgen, Ortsanlagen und Typen von Bauernhäusern. V: Die österreichisch-ungarische Monarchie in Wort und Bild. [Bd. 8] Kärnten und Krain…" href="#ftn.1.402"><sup>11</sup></a></span> Na koncu opisa stavbarstva na Kranjskem je kratko opisal kmečke domove na Krasu in v Beli krajini ter hrvaške vplive na ljudsko stavbarstvo.</p><p>Obravnavana kmečka hiša in gospodarska poslopja niso predstavljena v povezavi z življenjem kmečke družine na posestvu in njenimi gospodarskimi dejavnostmi ter potrebami, torej s funkcionalnega vidika. Naj omenim, da so v skupnem poglavju o kmečkem domu na Kranjskem in na Koroškem obravnavane tudi nekatere grajske stavbe in tipologija naselij v teh dveh pokrajinah.<span id="ftn.1.401_return"><a class="notelink" title="Nav. delo, 396." href="#ftn.1.401"><sup>12</sup></a></span> Na kratko so opisane tudi značilnosti stavbarstva v mestih in trgih v teh pokrajinah, za katere je avtor menil, da se ne ločijo zelo od značilnosti stavb premožnih kmetov.</p><p>Podoben način obravnave kmečkega stavbarstva je značilen tudi za obravnavo drugod živečega slovenskega kmečkega prebivalstva. Podan je opis osnovnega tipa hiše: ta je sestavljena iz veže, kuhinje, sobe in sprednje <span class="pagebreak" id="pb.1.220"> [220] </span>kamre, opisani so pohištvo, peči in ognjišča, stensko in hišno okrasje.<span id="ftn.1.400_return"><a class="notelink" title="Nav. delo, 401 in 402." href="#ftn.1.400"><sup>13</sup></a></span> Hiše so opisane statično in sinhrono, brez vključitve diahronega vidika in sprememb ter inovacij, ki so bile značilne prav za obdobje, ko je nastalo delo <span style="font-style:italic">Avstro-ogrska monarhija v besedi in podobi</span>.</p><p>Konec 19. stoletja je namreč čas, ko so tudi na slovenskem podeželju premožnejši kmetje namesto ognjišč in črnih kuhinj uvajali zidane, nekoliko pozneje tudi železne štedilnike. Štedilnik se je v kmečkih domovih na Slovenskem začel pojavljati v petdesetih letih 19. stoletja, torej je pomembno označil spremembo ljudskega stavbarstva v času nastanka <span style="font-style:italic">Kronprinzenwerk</span>. Najprej se je ta inovacija uveljavila v domovih premožnejših kmetov, vendar jo je moč zaslediti v drugi polovici 19. stoletja tudi pri novih stavbah.<span id="ftn.1.399_return"><a class="notelink" title="Irena Keršič, Oris stanovanjske kulture slovenskega kmečkega prebivalstva v 19. stoletju. Slovenski etnograf 23–24, 1991: 346." href="#ftn.1.399"><sup>14</sup></a></span> Slamnate strehe in strehe iz skodl so najprej začeli zamenjevati z opečnimi premožni kmetje, saj so že navzven kazale na premožnost gospodarja, postopno so se razširile tudi pri drugih hišnih posestnikih. Tudi pri notranji opremi bivalnih prostorov so se pri premožnejšem kmečkem prebivalstvu že uveljavljali tedaj modni in od meščanov prevzeti pohištveni kosi. To so bile različne omare, kredence in stoli, ki so nadomeščali do tedaj na podeželju bolj priljubljene klopi.</p></div><div class="ss6" id="index-body.1_div.2_div.2_div.2_div.2"><h4><span class="head">O hrani</span></h4><p>Hrana slovenskega prebivalstva monarhije, predvsem vsakdanje jedi in jedilni obroki, je v navedenem delu obravnavana na kratko. Opisi se razlikujejo od zvezka do zvezka, to je od obravnave ene pokrajine do druge. Nekateri <span class="pagebreak" id="pb.1.221"> [221] </span>pisci so se odločili, da njene poglavitne značilnosti podajo strnjeno v krajših odstavkih besedila, drugi, da jo obravnavajo sproti v povezavi s sestavinami ljudske kulture, predvsem z različnimi praznovanji in šegami. Zato so predstavljene zlasti nekatere praznične jedi, malo pa izvemo o preprostih jedeh, ki jih je večinsko prebivalstvo uživalo ob delavnikih. Večkrat so podane samo sestavine, iz katerih jih pripravljajo.</p><p>Po opisih so Slovenci ob delavnikih največkrat uživali jedi, skuhane iz stročnic, korenovk in zelja. Poleg tega so pojedli še veliko močnika in zelo priljubljenih ajdovih žgancev, Primorci in Kraševci pa polente. Hrana je bila na hribovitih območjih alpskega in obalpskega sveta bogato zabeljena, na vinorodnih območjih pa je bila manj izdatna in pogosto pomanjkljiva. Tu so gospodinje zaradi zahtevnega dela v vinogradih kuhale le enkrat na dan, za druge obroke so uživali ostanke jedi glavnega jedilnega obroka. Za koroške Slovence sta Franzisci in Waizer zapisala, da so njihove glavne jedi žganci in kaše, kadar je letina ajde in prosa dobra, so tudi Korošci zadovoljni. Na Spodnjem Koroškem so bili pomembna jed zlasti ajdovi in koruzni žganci, v Zilji pa frika in polenta. Slovenci so ob koncu 19. stoletja meso uživali redko, največkrat le za praznike in pustne dni, ko so bili jedilni obroki pestrejši in obilnejši. Različne močnate jedi, predvsem iz kvašenega in vlečenega testa, so pripravljali za koledarske in osebne praznike. Najbolj priljubljene so bile raznovrstne gibanice, kvasenice in krapci, za poroke pa pogače in štruklji. Večkrat so omenjeni tudi božični kruhi, pečeni iz ajdove, ržene in pšenične moke, ki so bili sestavina božičnih šeg v različnih pokrajinah, naseljenih s Slovenci.<span id="ftn.1.398_return"><a class="notelink" title="Wilhelm Urbas, Zur Volkskunde; Das Volksleben der Slovenen. V: Die ősterreichisch-ungarische Monarchie in Wort und Bild. [Bd. 8] Kärntnen und Krain. E…" href="#ftn.1.398"><sup>15</sup></a></span> Na Koroškem <span class="pagebreak" id="pb.1.222"> [222] </span>so namesto nemškega <span style="font-style:italic">klecenbrota</span> pekli praznični ajdov kruh z makom in medom, imenovan <span style="font-style:italic">hadnnnikl</span>. za veliko noč pa praznični kolač s cimetom in sladkorjem, imenovani koroški šarkelj. V tej pokrajini so bile priljubljene praznične jedi tudi flancati, nudelni in različni krapi.</p><p>Hrana je v delu <span style="font-style:italic">Avstro-ogrska monarhija v besedi in podobi</span> obravnavana na kratko, opisane so predvsem njene stare in praznične sestavine, številne novosti v prehrani na Slovenskem, značilne za konec 19. stoletja, pa so ostale popolnoma prezrte. Med novostmi, ki jih pisci niso navedli, so uveljavitev krompirja v dnevnih obrokih in uživanje številnih krompirjevih jedi v kmečkih in mestnih družinah ter pitje kave za zajtrk, ob tem pa so uživali kruh in ne žgance, kar je bilo zagotovo uveljavljeno vsaj pri premožnejših slovenskih kmetih. Zanimivi pa so razmeroma obsežni opisi odnosov Slovencev do hrane in njeno vrednotenje, kar avtorji besedil ponazarjajo s številnimi pregovori in ljudskimi modrostmi, ki kažejo na velik pomen hrane v vsakdanjem, predvsem pa prazničnem življenju Slovencev. Hubad je za štajerske Slovence navedel, da je morala biti hrana za svatbo obilna in najboljša ter da so za revne zbirali živila. V 19. stoletju so poroke na Slovenskem trajale več dni, zlasti pri bogatih kmetih. Ponekod je svatba trajala celo od nedelje do petka. Na bližnjo okolico, predvsem sorodnike in sosede, so morale narediti kar najboljši vtis in prikazati gostitelja kot ekonomsko močnega, radodarnega in okolici naklonjenega gospodarja.<span id="ftn.1.397_return"><a class="notelink" title="Nav. delo, 368." href="#ftn.1.397"><sup>16</sup></a></span> Razsipnost s hrano in pijačo je bila med slavji v močnem nasprotju z vsakdanjo skromnostjo in enoličnostjo jedilnih obrokov na Slovenskem.<span id="ftn.1.396_return"><a class="notelink" title="Nav. delo, 366." href="#ftn.1.396"><sup>17</sup></a></span></p></div><div class="ss6" id="index-body.1_div.2_div.2_div.2_div.3"><div class="pagebreak" id="pb.1.223"> [223] </div><h4><span class="head">O oblačenju</span></h4><p style="body-txt-prvi-odstavek">Noša ali oblačilni videz sta v opisu ljudske kulture Slovencev predstavljena nekoliko obsežneje kot prehrana. To lahko pojasnimo s še vedno vplivnimi romantičnimi izhodišči piscev, ki so tudi v noši iskali oblike ljudske ustvarjalnosti, izvirnost in bogastvo tradicije ter estetski čut posameznih narodov. Tako je v uvodu <span style="font-style:italic">Kronprinzenwerk</span> zapisano, da želijo bralcem v sliki in besedi predstaviti življenje narodov monarhije, z vsem bogastvom njihovih šeg in noš, pa tako tudi Slovence, za katere so značilne pisane in slikovite noše.<span id="ftn.1.395_return"><a class="notelink" title="Nav. delo v op. 7, 14." href="#ftn.1.395"><sup>18</sup></a></span> Vendar z obžalovanjem ugotavljajo, da so v času obravnave na slikovito in značilno podobo oblačilnega videza že vplivale industrializacija in boljše komunikacijske poti, ki so tudi prebivalcem slovenskih pokrajin prinesle nove vrste blaga, modne dodatke in kroje oblek. Kljub temu so pisci obravnavali samo staro, nespremenjeno podobo noše, za katero so bili na večini kranjskega ozemlja pri moških značilni visoki, ozki škornji, usnjene hlače do kolen, kratek suknjič - kamižola, pod katero so oblekli belo srajco in brezrokavnik s številnimi kovinskimi gumbi. Pozimi so se še vedno pokrivali s pokrivali iz ovčje kože in s polhovkami. Za ženske so bile značilno pokrivalo avbe, s širokim črnim ali bogato vezenim zlatim trakom, ki pa so vedno bolj izginjale, medtem ko so se še ohranile peče, velike bele naglavne rute. Priljubljene so bile tudi svilene rute, ki so pokrivale prsi in tilnik. Na delu vzhodnega in južnega slovenskega etničnega ozemlja se je ohranila še bela - lanena noša. To so pri moških sestavljale značilne široke hlače, čez katere so oblekli dolgo srajco, ki so jo prepasali s širokim rdečim pasom. Čeznjo so pozimi in ob praznikih oblekli rdeč brezrokavnik. V hladnejšem vremenu so moški čez lanena oblačila nosili še <span class="pagebreak" id="pb.1.224"> [224] </span>krajše plašče ali suknjiče v temnejših barvah. Ženske so bile na tem območju oblečene v modre suknene brezrokavne obleke, pod katerimi so nosile bele rokavce. Glavo so si pokrivale z ruto, ki je imela bogato izvezene robove. Razširjeni so bili tudi dolgi ženski suknjiči, ki so jih oblekle čez do kolen segajoča nagubana krila. Franz Hubad je za Štajersko omenil, da so bile v času nastanka opisa noše še zelo priljubljeno obuvalo Slovencev cokle, ki so jih izdelovali domači mojstri. Predvsem so bile razširjene na hribovitih vzhodnoslovenskih območjih. Tu so izdelovali tudi loden, ki so ga pogosto uporabljali za izdelavo vrhnjih oblačil.</p><p>Tudi v opisu kmečke noše na Koroškem sta Waizer in Franzisci zapisala, da počasi izginja in da je omejena zlasti na različne doline, ki se med seboj ločijo po posamičnih oblačilnih kosih. Menila sta, da se najizvirneje oblačijo Ziljani. Moški so nosili usnjene hlače do kolen in škornje, opazne telovnike s srebrnimi in kositrnimi gumbi, okrog vratu so si zavezali pisano svileno ruto, na glavi pa so nosili svileno čepico s cofom in klobuk iz klobučevine, okrašen s cvetjem in perjem. Še bolj posebna je bila po njunem mnenju noša Ziljank, ki so oblačile belo bluzo z bogato nabranimi rokavi in kratko, nabrano krilce, ki je segalo komaj čez kolena. Čez so nosile še bogato izvezen predpasnik, pod krilom pa bela in bogato okrašena spodnja krila. Krilo so stisnile z okrašenim pasom, čez prsi pa so si na poseben način položile ruto, ki so jo spredaj spele z okrasno sponko. Lično podobo Ziljank so dopolnili še čipkasta avba, umetelno pletene bele bombažne nogavice in nizki čevlji. V drugih koroških dolinah sta zasledila že močnejši vpliv mestne mode. Tudi med Korošci je bila priljubljena tkanina loden, uporabljali so ga za izdelavo moških oblačil, predvsem lovcev, gozdarjev, planšarjev in oglarjev. Nekatere značilnosti noše prebivalcev slovenskih pokrajin so obravnavane tudi pri opisu šeg, npr. poroke, vendar so vzroki <span class="pagebreak" id="pb.1.225"> [225] </span>za poglavitne značilnosti in spremembe v oblačilnem videzu, podobno kot pri drugih sestavinah kulture, ostali nepojasnjeni.</p></div><div class="ss6" id="index-body.1_div.2_div.2_div.2_div.4"><h4><span class="head">Splošno o gospodarstvu</span></h4><p>Gospodarsko življenje posameznih narodov monarhije je v obsežnem delu <span style="font-style:italic">Avstro-ogrska monarhija v besedi in podobi</span> obravnavano v posebnih razdelkih na koncu obravnave vsake dežele in ne kot del vsakdanjega življenja in kulture, kakor je danes običajno v etnoloških monografskih delih. To je glede na izhodišča in zasnovo tega dela tudi razumljivo. Gospodarstvo jih ni zanimalo kot del narodove dejavnosti in ustvarjalnosti, ampak kot osnovno delovanje različnih subjektov, ki zagotavlja ekonomsko in politično moč monarhije. Takšen je tudi način predstavitve. Poleg zgodovinske in etnološke obravnave posamičnih gospodarskih dejavnosti so podani tudi nekateri statistični podatki o razširjenosti različnih proizvodnih dejavnosti in o njihovem deležu v gospodarstvu monarhije. Tako imamo v razdelkih »Narodnogospodarsko življenje« (Volkswirtschaftliches Leben) opise starih - tradicionalnih gospodarskih dejavnosti, ki so imele pri posamičnih narodih v monarhiji še vedno velik ekonomski pomen, poleg teh pa tudi opise tedaj najsodobnejših in najrazvitejših industrijskih obratov, rudnikov, trgovine in prometa.</p><p>Opis gospodarske dejavnosti Slovencev je povezan z opisom geografskih značilnosti nekaterih pokrajin, kjer so živeli, in z opisom najznačilnejših kmečkih stavb in gospodarskih poslopij. Med slednjimi je še posebej poudarjen in natančno opisan kozolec (Fruchtharfe), ki so ga zlasti na Gorenjskem, v osrednji Sloveniji in na Dolenjskem uporabljali za sušenje požetih žit, detelje in sena. V gospodarstvu Slovencev je bilo zelo pomembno pomembno poljedelstvo. Največ so pridelali pšenice, koruze, <span class="pagebreak" id="pb.1.226"> [226] </span>ovsa, ajde, stročnic, krompirja, zelja in repe. Sadjarstvo še ni bilo posebej razvito, kakor bi po mnenju avtorja lahko bilo glede na ugodne klimatske razmere. Najpomembnejše je bilo v Vipavski dolini, kjer so zaradi ugodnega podnebja pridelali veliko češenj, marelic in grozdja. V drugih slovenskih pokrajinah so gojili predvsem jablane, hruške in slive. Vinogradništvo je bilo pomembna in stara kmetijska dejavnost Slovencev, v vzhodnih in južnih pokrajinah je bila celo njihova osnovna gospodarska dejavnost. Zelo razširjeno je bilo tudi vrtnarstvo, saj so si skušali na podeželju in v okolici mest pridelati vrtnine za lastne potrebe sami. V ljubljanskem Krakovem in v Vipavski dolini pa je bilo osnovna gospodarska dejavnost, s katero so se preživljale številne družine, saj so vrtnine izvažali celo v tujino.</p><p>Zelo pomembna kmetijska dejavnost Slovencev je bila tudi živinoreja, predvsem govedoreja, konjereja in prašičereja. Manjši pomen sta imeli ovčarstvo in kozjereja, razširjeni predvsem na kraških območjih in ob morju. V vseh pokrajinah pa je bila zelo razširjena gojitev perutnine zaradi jajc, ki so jih v večjem številu tudi izvažali. Za slovensko prebivalstvo je imelo velik gospodarski pomen še čebelarstvo, saj so v tej panogi dosegli visoko strokovno raven, priznano tudi v tujini. Slovenski čebelar Janša je bil celo učitelj čebelarstva na Dunaju. Gospodarsko zelo pomembno je bilo še gozdarstvo, saj so gozdovi na Kranjskem obsegali kar 44,4 % ozemlja.<span id="ftn.1.394_return"><a class="notelink" title="Gustav Pirc, Land- und Fortswirtschaft, Jagd und Fischerei. V:Die österreichisch-ungarische Monarchie in Wort und Bild. [Bd. 8] Kärnten und Krain. Ers…" href="#ftn.1.394"><sup>19</sup></a></span> Manj gospodarsko pomembna sta bila lov in ribolov.</p><p>Poleg obsežnih poglavij o rudarstvu in plavžih so za etnologe zanimivejša in poučnejša poglavja o industriji, trgovini in prometu v posamičnih pokrajinah monarhije. Zanimivi podatki so v prikazu nekaterih hišnih <span class="pagebreak" id="pb.1.227"> [227] </span>industrijskih panog oz. domačih obrti, predvsem v izdelavi lesenih predmetov, lanenih izdelkov in sukna. V Idriji je bilo zelo pomembno tudi čipkarstvo, na Gorenjskem kovaštvo, v Kropi pa žebljarstvo. Steklarstvo, pohištvena industrija in usnjarstvo so imeli v tedanji industriji manjši obseg, saj so posamični obrati prodajali največkrat le na domačem tržišču. Podobno je bilo tudi z izdelki kemične in živilske industrije. Nekdaj cvetoče mlinarstvo in trgovina z žitom sta nekoliko zamrli zaradi spremenjenih prevoznih tarif, novih prometnih povezav in s tem povezane večje konkurence sosednjih pokrajin. Zelo veliki gospodarski pomen so imeli žimarstvo, sitarstvo in slamnikarstvo, saj so od teh dejavnosti živele številne slovenske družine. Žimarstvo ni bilo pomembno le na slovenskem ozemlju, temveč je bilo po obsegu proizvodnje najpomembnejše v celotni monarhiji. Z njim se je ukvarjalo prek 1000 oseb, ki so po domovih izdelovale žimnice in mreže za sita. V kamniški okolici je bilo zelo pomembno tudi slamnikarstvo. Letno so iz kranjskih, florentinskih, beneških, švicarskih in kitajskih slamnatih kit na tem območju izdelali okrog 1,5 milijona slamnikov.<span id="ftn.1.393_return"><a class="notelink" title="Johann Murnik, Industrie, Handel und Verkehr. V: Die österreichisch-ungarische Monarchie in Wort und Bild. [Bd. 8] Kärnten und Krain. Erstes Heft. Wie…" href="#ftn.1.393"><sup>20</sup></a></span> Poleg tega so iz slame izdelovali tudi prtičke, torbice in različne košarice. S to dejavnostjo je bilo tesno povezano pletenje slamnatih kit po domovih, s katero se je v teh krajih ukvarjalo več tisoč moških, žensk in otrok. Večino slamnatih izdelkov so zaradi odlične kakovosti izvozili, podobno pa je bilo tudi z nekaterimi drugimi izvoznimi izdelki, npr. kovaškimi, livarskimi, tekstilnimi in kmetijskimi pridelki.</p><p>Pred zgraditvijo cest in južne železnice je veliko prometa potekalo po rekah. V času cesarja Karla IV. so močno povečali in izgradili cestno <span class="pagebreak" id="pb.1.228"> [228] </span>omrežje, ki je povezalo ne le Dunaj z Jadranskim morjem, temveč tudi številne slovenske kraje. Trgovino je še posebej pospešila zgraditev južne železnice sredi 19. stoletja, ko je slovensko ozemlje povezala po eni strani s središčem monarhije, po drugi strani pa z njenimi mejnimi pokrajinami. Na ozemlju, kjer je prevladovalo slovensko prebivalstvo, so imela mednarodni trgovski pomen le nekatera večja mesta, večina trgovanja in sejmov pa je imela lokalni značaj.<span id="ftn.1.392_return"><a class="notelink" title="Nav. delo, 508." href="#ftn.1.392"><sup>21</sup></a></span></p></div></div><div class="ss5" id="index-body.1_div.2_div.2_div.3"><h3><span class="head">Za sklep</span></h3><p>Obsežno delo <span style="font-style:italic">Avstro-ogrska monarhija v besedi in podobi</span> je s svojo zasnovo, natančnostjo in bogastvom vsebine ter likovne opreme najpomembnejše delo za razumevanje življenja narodov monarhije ob prehodu 19. v 20. stoletje. Čeprav je nastalo iz jasnih ideoloških in političnih interesov, ki jih je moč razbrati tako v uvodnem delu kot pri obravnavi posamičnih sestavin kulture in življenja narodov v monarhiji, je z obravnavami obogatilo poznavanje njihovega načina življenja. Še posebej je to pomembno za poznavanje etnoloških značilnosti majhnih narodov, ki so bili v času nastanka tega dela še brez obsežnejših študij svoje ljudske kulture in življenja večinskega prebivalstva. Slovenci so prvo sintetično etnološko delo o svoji ljudski kulturi dobili šele čez dobrih pet desetletij, ko je leta 1944 izšel prvi zvezek <span style="font-style:italic">Narodopisja Slovencev</span>. Čeprav se niso uresničila pričakovanja in napovedi avtorjev besedil, da <span style="font-style:italic">Kronprinzenwerk</span> po svojih dosežkih ne bo zaostajalo za strokovnostjo tedanjih znanstvenih del, pa so deli posameznih knjig zaradi <span class="pagebreak" id="pb.1.229"> [229] </span>izvirnosti, natančnosti in izčrpnosti še danes nepogrešljiva strokovna literatura za poznavanje nekaterih področij ljudske kulture in zgodovine gospodarstva.</p><p>Materialna kultura je v delu <span style="font-style:italic">Kronprinzenwerk</span> obravnavana v skladu s tedaj prevladujočimi strokovnimi izhodišči, ki so nihala med še vedno živimi romantičnimi načeli in izhodišči mitološke šole na eni strani in le nekaterimi vplivi pozitivističnih pogledov na drugi strani. Največkrat so podani opisi le najopaznejših, po estetskem merilu najbogatejših in najzanimivejših sestavin materialne kulture (npr. najlepših kmečkih hiš, najzanimivejših gospodarskih poslopij in slikovitih elementov noš), medtem ko druga področja materialne kulture niso obravnavana ali o njih izvemo le malo (npr. hrana, nabiralništvo, bivanjske in higienske razmere itn.). Zanimivo je, da je gospodarstvo obravnavano posebej in ne kot del etnološke tematike.</p><p>Opisi ljudske kulture posameznih narodov pogosto ne presegajo poljudnih prispevkov iz tedanjih časopisov in literature, kar nekoliko zmanjšuje vrednost dela <span style="font-style:italic">Avstro-ogrska monarhija v besedi in podobi</span>. Prava vrednost tega obsežnega dela je predvsem v premišljeno zasnovani celovitosti obravnave življenja, umetniškega ustvarjanja in kulture posamičnih narodov, vse podano v pisani besedi in bogatih ilustracijah.<span id="ftn.1.391_return"><a class="notelink" title="R. Bendix, Zwischen Weitsicht und Druckbogenpedanterie. Der Veralltäglichung einer intellektuellen, politischen und ästhetischen Vision. V: Ethnograph…" href="#ftn.1.391"><sup>22</sup></a></span> Na enem mestu so izčrpno podane naravne značilnosti življenjskega okolja, kot tudi arheologija, zgodovina, etnologija, fizična antropologija, arhitektura, slikarstvo, kiparstvo, umetna obrt, literatura in gospodarstvo narodov v Avstro-Ogrski. To delo je torej izjemen dosežek skupine avtorjev v zadnjih, politično zahtevnih desetletjih monarhije, s katerim se tudi sto let pozneje lahko pohvalijo le redke evropske države.</p></div><div class="pagebreak" id="pb.1.230"> [(230)] </div></div><div class="ss3" id="index-body.1_div.2_div.3"><div class="pagebreak" id="pb.1.231"> [(231)] </div><h2><span class="head">Pripovedno in pesemsko izročilo v delu <span style="font-style:italic">Avstro-ogrska monarhija v besedi in podobi</span></span></h2><div class="byline">Monika Kropej Telban</div><div class="ss5" id="index-body.1_div.2_div.3_div.1"><h3><span class="head">Uvod</span></h3><p style="body-txt-prvi-odstavek">V času nastajanja monografske zbirke <span style="font-style:italic">Avstro-ogrska monarhija v besedi in podobi</span> je imelo raziskovanje in zbiranje ljudskega slovstva že dolgoletno tradicijo. Na Slovenskem so začeli v času prebujenja narodov izobraženci spodbujati zbiranje narodopisnega – posebej pesemskega – izročila slovenskega naroda. Prve smernice strokovnemu zbiranju in raziskovanju slovenskega ljudskega slovstva je zastavil Jernej Kopitar, ki je usmerjal tudi razvoj slavistike na graškem vseučilišču. Po ustanovitvi slavistične stolice na Dunaju (1849) je k razvoju filološke vede veliko prispeval Fran Miklošič, ki je sledil Kopitarjevemu prepričanju o pomenu ljudskega jezika za jezikoslovje. Raziskave ljudskega pripovednega in pesemskega izročila so se v tem času razmahnile, bile pa so še vedno pod vplivom mitološke šole, kar je opazno tudi v poglavjih o slovstvenem izročilu v tej zbirki.</p><p>Slovensko ljudsko pripovedništvo in pesništvo je v zbirki <span style="font-style:italic">Avstro-ogrska monarhija v besedi in podobi</span> predstavljeno precej neenakomerno. Medtem ko je Kranjski in Koroški odmerjeno samostojno poglavje o mitih, pripovedih in ljudskih pesmih spod peresa Janeza Scheinigga, je za druga <span class="pagebreak" id="pb.1.232"> [232] </span>območja monarhije ljudskemu pripovedništvu in pesništvu namenjenih le nekaj skromnih strani v poglavjih o narodopisju teh dežel. Pri obravnavi ljudskega slovstva so bili posamezni avtorji različno izčrpni: Franz Hubad<span style="font-weight:bold">,</span> na primer, ki je pisal o narodopisni podobi Štajerske, je tej tematiki namenil sorazmerno dosti prostora, prav tako tudi Valentin Bellosics v prispevku o Slovencih na Madžarskem. Razmeroma skromno je ljudsko pripovedno in pesemsko izročilo Kočevarjev opisal Karl Julius Schröer. Najmanj pa je predstavljeno ljudsko pesništvo Primorske. Medtem ko je Franz Coronini-Cronberg še z zgledi predstavil ljudske pesmi na Goriškem in v okolici Gradeža, pa skoraj ničesar ne izvemo o ustnem izročilu Slovencev v Istri in Trstu z okolico iz prispevka, ki ga je napisal Alois Spinčić.</p><p>V <span style="font-style:italic">Avstro-ogrski monarhiji v besedi in podobi</span> sta tudi poglavji o jeziku in literaturi slovanskih ljudstev: o slovenski književnosti je pisal profesor na graškem vseučilišču Gregor Krek,<span id="ftn.1.436_return"><a class="notelink" title="Pogl. Die slovenische Literatur. V: Die Österreichisch-ungarische Monarchie in Wort und Bild. [Bd. 8] Kärnten und Krain. Erstes Heft. Dunaj, 1891, 429…" href="#ftn.1.436"><sup>1</sup></a></span> priznan slavist tistega časa. Hrvaški jezikoslovec in literat Anton Klodič pa je predstavil jezik in literaturo Istranov,<span id="ftn.1.435_return"><a class="notelink" title="Pogl. Slavische Sprache und Literatur. V: Die Österreichisch-ungarische Monarchie in Wort und Bild. [Bd. 10] Das Küstenland. Zwetes Heft. Wien, 1891, …" href="#ftn.1.435"><sup>2</sup></a></span> a se je pri tem osredinil le na literaturo hrvaško govorečih prebivalcev tega polotoka.</p><p>Kakor se zdi, je bil Janez Scheinigg pritegnjen k tej monumentalni izdaji predvsem kot poznana avtoriteta za koroško in kranjsko ljudsko slovstvo tistega časa, saj je knjiga izšla leta 1891, torej pred izidom prvega snopiča Štrekljevih <span style="font-style:italic">Slovenskih narodnih pesmi</span>,<span id="ftn.1.434_return"><a class="notelink" title="Karel Štrekelj, Slovenske narodne pesmi I–IV. Ljubljana, 1895–1923 (zadnja snopiča je uredil Joža Glonar); odslej Š." href="#ftn.1.434"><sup>3</sup></a></span> vemo pa, da je bil Scheinigg <span class="pagebreak" id="pb.1.233"> [233] </span>pred tem nekaj časa tudi kandidat za urednika te zbirke. V njegovih poglavjih o mitih, pripovedih in ljudskih pesmih Kranjske in Koroške je še močno čutiti romantični pogled na ljudsko pesništvo v duhu mitološke šole Gregorja Kreka in Davorina Trstenjaka, ki je bila v tistem času še zelo odmevna.</p></div><div class="ss5" id="index-body.1_div.2_div.3_div.2"><h3><span class="head">Kranjska</span></h3><p>Tako je <span style="font-weight:bold">Janez Scheinigg</span> že na začetku poglavja o pripovednem izročilu na Kranjskem poudaril pomen ostankov mitoloških pojmovanj in starih poganskih verovanj v bogove, pri tem pa ni pozabil povedati, da je stare bogove uspešno zatrlo krščanstvo. Spremenilo jih je v nekakšne demonske sile ali pa jih je v celoti spodrinilo. Nasprotno pa so se v ljudski domišljiji ohranila nižja mitološka bitja, na katera je bila cerkev precej manj pozorna. Pri tem je mislil zlasti na bitja, ki jih je ljudska domišljija videla v naravi – v gorovju, gozdovih, dolinah in jezerih.</p><p>V duhu tedaj prevladujočih razlag je poudaril, da zavzema najvišje mesto v predstavah ljudi mit o Soncu. Poudaril je mit o boju med svetlobo in temo, torej med Soncem in zimskimi demoni. Ta mit je, kakor je zapisal, mogoče zaslediti tudi v pravljicah, kjer se pogosto pojavi vitez v zlati opravi, ki gre v svet po zlato jabolko, zlato ptico ali pa po tri zlata peresa gospodarja Steklene gore, da bi rešil hirajočo princeso. Tudi pesemsko izročilo o Trdoglavu in Marjetici je razložil v luči omenjenega poganskega sončnega mita. S tem je povezana tudi poroka, ki sledi odrešitvi princese, simbolizira namreč združitev Sonca in Zemlje. Med bitja teme je prištel celo pravljični lik mačehe, ki hoče uničiti pastorko, in razvijal svojo interpretacijo <span class="pagebreak" id="pb.1.234"> [234] </span>naprej tako, da priskočijo na pomoč pastorki živali, ki poosebljajo Kristusa in ji pomagajo zato, ker je bila z njimi prijazna. Da bi podprl t. i. solarno teorijo, je pritegnil tudi druge pravljice, npr. pravljico o »Čudežnem begu« (ATU 313), kjer naj bi čarovnik – Scheinigg mu je nadel podobo hudiča – zasledoval sončevega junaka; prav tako tudi pravljico »Deklica brez rok« (ATU 706), v kateri so temne sile poosebljene v tašči ali ljubosumni sestri, pa tudi pravljice »Trije zlatolasi otroci« (ATU 707), »Voda življenja« (ATU 551) ter »Ptica, konj in zlata princesa« (ATU 550).</p><p>V ljudskih pravljicah in pesmih je Scheinigg odkrival tudi mit o mesecu in tako je, na primer, razložil Lepo Vido kot boginjo meseca, ki potuje od morja do morja, pravljico o »Človeku v mesecu« (ATU 330) pa kot lunarnega kovača, ki nenehno kuje in se mora dvanajstkrat v letu pomladiti.</p><p>Med poganskimi bogovi je omenil Peruna, ki je bil staroslovanski bog groma, in spomin nanj se je ohranil v legendi o sv. Eliji, kar je v stroki še danes veljavna razlaga. Med božanstvi je naštel še Rojenice kot boginje usode, ki naj bi bile – kot je zapisal – tri sestre z gorečimi svečami v rokah. Dalje je navedel bajeslovna bitja narave in demone, med njimi vile, ki so po njegovi razlagi personifikacije oblakov in privzemajo najrazličnejše podobe, zemlji pa prinašajo vlago, včasih lahko tudi povzročijo nevihte, grom in strele. Čatež – pol človek, pol kozel – naj bi bil slovanski Pan, Kurent pa slovanski Bakh. Med ostalimi bajeslovnimi bitji so še škrati malik - palček, ki prinaša v domove srečo, moro, divjega moža, divjo jago in Pehtro babo. Ta bajeslovna bitja naj bi Slovenci prevzeli od nemško govorečih sosedov. Po njegovi presoji so slovanskemu izročilu bliže liki, kot so torka, juterman, mital, netek ali glodež, hišna kača ož ali gož, kačja kraljica in bela kača, hudič ter izročilo o čarovnicah in čarovnikih ter o <span class="pagebreak" id="pb.1.235"> [235] </span>volkodlakih, vampirjih in povodnih možeh.<span id="ftn.1.433_return"><a class="notelink" title="Danes vemo, da so sorodnosti bajeslovnega izročila zaznavne pri vseh evropskih narodih in da je zatorej težko iskati izvir katerega od bajeslovnih bit…" href="#ftn.1.433"><sup>4</sup></a></span> Pri tem Scheinigg ni pozabil opozoriti na motiv ugrabitve nečimrne lepotice, ki jo v nekaterih ljudskih pesmih povodni mož odnese v vodne globočine, v duhu Prešernove pesmi o Urški in Povodnem možu. Tuj izvir je pripisal tudi bajeslovnim likom, kot so pesoglavci, polkonji, velikani in šembilje, ki da so prišli med Slovence pod vplivom antičnih izročil.</p><p>Omenil je tudi legende, predvsem pesmi in pripovedi o sv. Juriju, ki ubije zmaja; pripovedi o sv. Alojziju – človeku v mesecu; izročilo o sv. Andreju, ki je bil dvakrat rojen in o katerem je pozneje v disertaciji »Sežgani in prerojen človek« obširno pisal Milko Matičetov.<span id="ftn.1.432_return"><a class="notelink" title="Milko Matičetov, Sežgani in prerojeni človek (Dela 15, Razred II SAZU). Ljubljana, 1961." href="#ftn.1.432"><sup>5</sup></a></span> Ni pozabil na sv. Matijo in ga je primerjal z antičnim Ojdipom, kakor razlagajo ta motiv še danes.<span id="ftn.1.431_return"><a class="notelink" title="O tem je v tistem času pisal že Franz Hubad, Pravljica o Oedipu v slovanskej obleki. Kres 1, 1881: 277–279." href="#ftn.1.431"><sup>6</sup></a></span></p><p>Med zgodovinskimi povedkami je Scheinigg omenil pripovedi o turških vpadih; predstavil je tudi ljudske junake, predvsem močne junake, kot so Peter Klepec, Martin Krpan in Štempihar; med šaljivimi liki ni pozabil na Trapa ali Pavliho, ki ga je imenoval slovenski Til Eulenspiegel. Omenil je tudi pesmi in pripovedi o desetem bratu in desetnici. </p><p>V nadaljevanju je predstavil ljudsko pesništvo in pri tem poudaril, da se Slovenci strastno predajajo petju. V zgodovinskih epskih pesmih pojejo o boju proti Turkom in številnih plemičih, ki so se izkazali v boju. Omenil je celo pesmi o bitki pred obleganim Siskom leta 1594, kjer so se borili Andrej Turjaški in Adam Ravbar. Posebej je poudaril pesmi o <span class="pagebreak" id="pb.1.236"> [236] </span>kralju Matjažu in pri tem naštel različne motive v teh pesmih, npr. o kralju Matjažu in Alenčici, o kralju Matjažu, ki ga osvobodi Marjetica, najmlajša hči turškega cesarja (Linčica Turkinčica) in o kralju Matjažu v vlogi godca pred peklom.<span id="ftn.1.430_return"><a class="notelink" title="Več o matjaževskem izročilu v slovenskih pesmih gl. Zmaga Kumer idr. (ur.), Slovenske ljudske pesmi I. Ljubljana, 1970, 18–51; odslej SLP I." href="#ftn.1.430"><sup>7</sup></a></span> V analitičnem delu tega prispevka je povezal kralja Matjaža z ogrskim Matijo Korvinom ter Frederikom II. in Ulrikom III.<span id="ftn.1.429_return"><a class="notelink" title="To Scheiniggovo primerjavo sta pozneje potrdila tudi Ivan Grafenauer in Milko Matičetov v študijah o kralju Matjažu. Gl. Ivan Grafenauer, Slovenske pr…" href="#ftn.1.429"><sup>8</sup></a></span> Pesmi oz. odlomke pesmi, ki jih je navedel kot zglede, je prevedel v nemški jezik, ni pa dodal slovenskih izvirnikov, kar je pomanjkljivost večine prispevkov v <span style="font-style:italic">Avstro-ogrski monarhiji v besedi in podobi</span>.</p><p>Poleg zgodovinsko-epskih pesmi imajo Slovenci obilo balad in romanc – tako je v duhu tistega časa poimenoval lirsko-epske pesmi –, prav tako pa tudi veliko pesmi ob šegah. Dotaknil se je tudi forme ljudskih pesmi in zapisal, da je metrum v stoletnem razvoju popustil, najpogostejši so štiristopični jambi in troheji, ter poudaril značilni slog s pomanjševalnicami, naštevanjem in epskost slovenskih ljudskih pesmi.</p><p>Zanimivo je, da je v tem poglavju Scheinigg namenil nekaj vrstic tudi zgodovinskim virom ter zbiranju in objavljanju slovenskih ljudski pesmi. Za prvi vir je navedel zapis Marcantonia Nicolettija, čedadskega kanclerja, ki je sredi 16. stoletja v poročilu o tolminskih šegah in navadah omenil, da Tolminci radi pojejo ljudske pesmi v svojem jeziku, med njimi tudi pesmi o kralju Matjažu.<span id="ftn.1.428_return"><a class="notelink" title="O poročilu Marcantonia Nicolettija (1536–1589) o Tolmincih je poročal Simon Rutar najprej v Zvonu (1879, 139), nato pa še v Zgodovini Tolminskega (Lju…" href="#ftn.1.428"><sup>9</sup></a></span> Ni pozabil zapisati, da je Janez Vajkard Valvasor <span class="pagebreak" id="pb.1.237"> [237] </span>v <span style="font-style:italic">Slavi vojvodine Kranjske</span> med drugim pisal tudi o ljudski pesmi o Pegamu in Lambergarju. Kot prvega, ki je objavil zbirko ljudske pesmi, je navedel Dizmo Zakotnika, nato pa je naštel še nekatere druge zbiralce in zapisovalce ljudskih pesmi, kot so Valentin Vodnik, Andrej Smole, Anton Rudež, Matija Ravnikar - Poženčan, Matija Kastelic, France Prešeren, Anastasius Grün, Emil Korytko in Stanko Vraz. Nazadnje pa je kot pomembno kulturno ustanovo omenil tudi Matico slovensko v Ljubljani.</p></div><div class="ss5" id="index-body.1_div.2_div.3_div.3"><h3><span class="head">Koroška</span></h3><p>Drugi Scheiniggov prispevek o mitih, pripovedih in pesmih se nanaša na Koroško in tamkajšnje slovstveno izročilo. Upoštevaje, da je bil <span style="font-weight:bold">Scheinigg</span> slovenskega rodu, se zdi dokaj nenavadno, da je že takoj na začetku prispevka poudaril močan vpliv nemškega izročila na koroško pesništvo in pripovedništvo. Menil je, da je pri koroških Slovencih čutiti močnejši vpliv nemškega izročila v primerjavi z izročilom matičnega kranjskega naroda onkraj Karavank. Nemški izvir je pripisal bajeslovnim bitjem, kot so žalik žene (<span style="font-style:italic">salige Frauen</span>), bele ali častitljive žene in Pehtra baba (<span style="font-style:italic">Percht</span>); bitja, kot so čatež in volkodlak, ki so poznana na Kranjskem, pa da so na Koroškem že pozabljena.</p><p>Tako kot v kranjskem izročilu, je tudi v koroškem poudaril sončni mit in pri tem navedel podobne pravljice kot pri Kranjcih. Tako je videl ostanke sončnega mita tudi v pravljičnem tipu ATU 461 »Tri zlata peresa gospoda Steklene gore«. </p><p>Omenil je tudi pravljice o odčaranju v kačo zaklete kraljične, v katerih mora mladenič z leskovimi šibami ali pa kar s poljubom rešiti zakleto <span class="pagebreak" id="pb.1.238"> [238] </span>kraljično v kačji podobi. Če mu to spodleti, bo morala zakleta kraljična počakati na rešitelja, ki se bo zibal v zibelki, stesani iz leskovega drevesa, ki bo šele zraslo iz lešnika, ki bo padel ptici iz kljuna.</p><p>Pri Korošcih je naštel sorodno pripovedno izročilo kakor pri kranjskih pravljicah in povedkah. Tako je tudi tu omenil pravljice o beli kači in njeni kronici, o hudobni mačehi in pastorki ter o Indiji Koromandiji. Ni pozabil na številne pripovedi o Kurentu (možu v luni), torklji ali torki in četrtki. Pisal je tudi o pripovedih o hudiču, ki naj bi bile podobne kranjskim. Med bajeslovnimi bitji, ki jim je pripisal nemški vpliv, je omenil še <span style="font-style:italic">Alpa</span>, ki ga Slovenci imenujejo truta-mora, gornega moža, škopnjaka in škrata. Med bajeslovnimi liki je omenil tudi Jago babo, ki je koroški Slovenci v svojem izročilu niso poznali, Scheinigg pa je menil, da je Jaga baba zimski demon, ki se je razvil iz predstav o divji jagi in Pehtri babi. Za vedomce je zapisal, da jih poznajo v Kanalski dolini. Povodnega moža pa naj bi poznali predvsem v Rožu.</p><p>Med zgodovinskimi povedkami je navedel pripovedi o beneškem možičku (<span style="font-style:italic">Venedigermandl</span>), ki naj bi, po pripovedovanju ljudi, kopal zlato v Karavankah. Izročilo je nastalo na podlagi virov o Benečanih, ki so iskali zlato rudo v Julijskih Alpah in Karavankah, poznali so skrivna najdišča zlata in so navdihnili tudi mit o Zlatorogu, ki ga v tem prispevku ni omenil, ter pripovedi o rudniških škratih in palčkih.</p><p>Med drugim pripovednim izročilom je pisal tudi o razlagalnih povedkah in o legendah, ki so si jih ljudje takrat še vedno radi pripovedovali. Med njimi je poudaril legendo o sv. Ožboltu (sv. Osvald, Ožbald)<span id="ftn.1.427_return"><a class="notelink" title="O sv. Ožboltu je pisal Matija Majar Ziljski v Slovenski Bčeli 1, 1850: 122. O sv. Osvaldu so peli in pripovedovali na Koroškem in Štajerskem, da je bi…" href="#ftn.1.427"><sup>10</sup></a></span> in <span class="pagebreak" id="pb.1.239"> [239] </span>spokorjenem grešniku. Omenil je tudi krajevno povedko o Vrbskem jezeru, ki pripoveduje, da na dnu jezera počiva zvon, ki je takrat, ko so iz Otoč/Maria Wörth orgle prodali Gospe Sveti, sam od sebe skočil iz zvonika v valove.<span id="ftn.1.426_return"><a class="notelink" title="To povedko je J. Scheinigg objavil v prispevku Dve narodni z Rožanskega. 1 Otóšč‘ zuen.Kres 2, 1882: 207." href="#ftn.1.426"><sup>11</sup></a></span></p><p>Med krajevnimi povedkami Scheinigg ni pozabil pripovedi o celovškem zmaju, ki so mu Celovčani postavili kip na mestnem trgu. Vsebine teh pripovedi ni navedel, ker pa danes niso več tako poznane kot včasih, naj omenim vsaj dve različici. Bolj zgodovinsko obarvana povedka pripoveduje, kako je bila v času vladavine vojvode Karasta, ki je živel na Krnskem gradu pri Gospe Sveti, dolina med Dravo in Vrbskim jezerom zelo močvirnata. Po bližnjih hribih se je pasla živina in če je katera od živali zašla v močvirje, jo je požrl zmaj. Vojvoda je dal razglasiti, da bo tisti, ki bo zmaja pokončal, dobil nagrado. Nekaj možakov je na veliki stolp potegnilo bika, zmaj je priletel, ga požrl in se nasadil na železni kavelj na koncu vrvi, tako da so ga lahko možje pokončali. Na mestu, kjer je bilo prej močvirje, pa je vojvoda dal postaviti grad in okoli je kmalu zraslo mesto Celovec. Druga različica pa pravi, da je zmaja ubil ribič z obrobja Osojskega jezera in vojvoda mu je podaril grad in hčer za ženo.<span id="ftn.1.425_return"><a class="notelink" title="Objavljeno v: Mir 8 (17), 1889: 160–161." href="#ftn.1.425"><sup>12</sup></a></span> Povsem drugačna pa je različica, ki pripoveduje, da je celovško jezero nastalo zato, <span class="pagebreak" id="pb.1.240"> [240] </span>ker so ljudje postali prevzetni, veseljačili so in niso poslušali starčka, ki jih je opozarjal, naj tega ne počno. Nazadnje je starček odčepil sod in razlila se je voda, iz katere je nastalo jezero, v jezeru pa se je zaredil zmaj, ki je ogrožal okoliško prebivalstvo. Premagal ga je junak Herkules in zato so mu Celovčani postavili kip sredi mesta.<span id="ftn.1.424_return"><a class="notelink" title="Josip Šašel, Celovški lintver. Vestnik [Maribor] 1, (2. 1. 1951): 4; Ponatis: Roberto Dapit in Monika Kropej (ur.), Zlatorogovi čudežni vrtovi. Sloven…" href="#ftn.1.424"><sup>13</sup></a></span></p><p>Med povedkami, ki so povezane s cerkvami in gradovi, je Scheinigg omenil pripovedi o Marijini cerkvi na Višarjah (Maria-Luschari), o cerkvici na Dobraču, o cistercijanskem samostanu v Vetrinju, o cerkvi sv. Heme, ki je ustanovila samostan na Krki/Gurk<span id="ftn.1.423_return"><a class="notelink" title="Hema (Ema) se je rodila na gradu Pilštanj in se je poročila s plemičem Viljemom, mejnim grofom v Savinjski dolini. Imela sta številna posestva. Po leg…" href="#ftn.1.423"><sup>14</sup></a></span> ter o cerkvici na Magdalenski gori.</p><p>Scheiniggova mitološka usmeritev pride do izraza tudi pri razlagi zgodovinskih povedk o sv. Hildegardi z gradu Prosnica<span id="ftn.1.422_return"><a class="notelink" title="Grofica Hildegarda (blažena Liharda ali sv. Riharda) je bila rojena v gradu Prosnica in je bila omožena s celjskim grofom Albuinom, ki je bil koroški …" href="#ftn.1.422"><sup>15</sup></a></span> in o »srčni trati« <span class="pagebreak" id="pb.1.241"> [241] </span>ob gradu Leonstein v Porečah/Pörtschach pri Vrbskem jezeru,<span id="ftn.1.421_return"><a class="notelink" title="Po ljudskem izročilu naj bi pred davnimi časi ljubosumni graščak z gradu Leonstein, ko je zagledal v grajskem parku svojo ženo v pogovoru z nekim tuji…" href="#ftn.1.421"><sup>16</sup></a></span> v katerih je videl mitološke osnove. Nasprotno pa pripovedi, ki pričajo o kralju Samu in vojvodi Inku, obravnava kot zgodovinske, saj ohranjajo spomin na narodovo boljšo preteklost, ko so imeli še svojo državo oz. vojvodino.</p><p>Scheinigg je opozoril tudi na številne povedke in pričevanja o Turkih, med njimi pripoved o najbolj opevani koroški junakinji Miklovi Zali, mladi nevesti, ki so jo ugrabili Turki, a se ji je s pomočjo rojaka Marka posrečilo pobegniti iz turškega ujetništva. Izročilo o njej se je na Koroškem širilo tudi zaradi zelo priljubljene literarne priredbe Jakoba Sketa.<span id="ftn.1.420_return"><a class="notelink" title="Jakob Sket, Miklova Zala. Povest iz turških časov. Celovec, 1884." href="#ftn.1.420"><sup>17</sup></a></span></p><p>Med koroškimi ljudskim pesmimi je omenil ljudske balade, ki so se širile tudi zaradi Bürgerjeve »Lenore« (1773), ki jo je leta 1824 prevedel France Prešeren (prvič objavljena v <span style="font-style:italic">Kranjski čbelici</span> 1830) Po njej so nastale številne ljudske pesmi o junaku, ki je padel v boju s Turki in se je nato mrtev na konju vrnil po svojo ljubico, da sta skupaj odjezdila v onstranske poljane.<span id="ftn.1.419_return"><a class="notelink" title="Mrtvec pride po ljubico. V: Slovenske ljudske pesmi 1. Ljubljana, 1970, 318–327, št. 59, 60. Po mednarodni klasifikaciji je ta motiv uvrščen k pravlji…" href="#ftn.1.419"><sup>18</sup></a></span> <span class="pagebreak" id="pb.1.242"> [242] </span>Kot piše Scheinigg, so se na Koroškem v tem času ohranile le še v prozni obliki. O pripovedih s tem motivom je tedaj pisal predvsem Matija Valjavec,<span id="ftn.1.418_return"><a class="notelink" title="V predgovoru h knjigi Narodne pripovijedke skupio u i oko Varaždina M. Kračmanov. Varaždin, 1858." href="#ftn.1.418"><sup>19</sup></a></span> posamične variante pa so bile objavljene tudi v Carinthii.</p><p>Tako kot pri kranjskem pripovednem izročilu se je Scheinigg tudi pri koroškem ustavil ob pripovedih in pesmih o kralju Matjažu, ki so bile na Koroškem še številnejše. Tako so na Spodnjem Koroškem pripovedovali, da je bil kralj Matjaž ustoličen za vojvodo pri knežjem kamnu pri Krnskem gradu in da je pomagal revežem, da so ljudje pripovedovali, da ni umrl, pač pa spi pod mogočnim Triglavom ali v gori Peci. Ko se mu bo brada devetkrat ovila okoli mize, se bo vrnil med ljudi. Ni spregledal prerokovanja, ki napoveduje bitko pri lipi, in kaj je videl voznik skoz okna Matjaževe votline. </p><p>Prek matjaževskega izročila je prešel k ljudskim pesmim, ki jih je razdelil v dve skupini. Starejša skupina po njegovem pripada slovenskemu skupnemu tipu pesmi in med drugim pripoveduje tudi o turških časih. Novejša skupina pa je, v nasprotju s prvo, ki je bolj epska, pretežno lirična, več je balad in romanc; tako je Scheinigg tudi v tem poglavju označil lirsko-epske pesmi. Prav tako številne pa so bile tudi pesmi, ki so jih peli pod lipo in ob različnih praznikih in so bile povezane s šegami in obredjem »ajdovskega koledarja«. Med njimi so številne jurjevske pesmi, kresne pesmi, med katerimi je omenil pesem o treh kresnicah in o kraljeviču, ki je prijezdil iz devete dežele.<span id="ftn.1.417_return"><a class="notelink" title="Š 297: Device tri kresujejo iz Podgorja v Rožu, zapisal Matija Majar." href="#ftn.1.417"><sup>20</sup></a></span></p><p>V zadnjem času je opazil, da so se razširile različne štirivrstične pesmi z melodijo, podobno šlagerjem, ki so jih Slovenci prevzeli od sosednjega <span class="pagebreak" id="pb.1.243"> [243] </span>nemškega prebivalstva. Pri tem je navedel nekaj primerov, vendar le v nemškem prevodu.</p></div><div class="ss5" id="index-body.1_div.2_div.3_div.4"><h3><span class="head">Štajerska</span></h3><p>Medtem ko je Scheinigg v omenjenih samostojnih poglavjih za Kranjsko in Koroško še razmeroma zaokroženo opisal pripovedništvo in pesništvo v teh deželah, pa se je <span style="font-weight:bold">Franz Hubad</span> pri opisu ljudskega slovstva na Štajerskem, ki je vključen v splošni narodopisni pregled, precej bolj omejil le na nekaj drobcev bajeslovnega izročila, povezanega predvsem z ljudskimi verskimi predstavami. Med drugim je omenil verovanja v bajeslovna bitja, kot so movje in žive, v katerih so videli duše umrlih nekrščenih otrok. Zapisal je tudi, da so verjeli, da tisti, ki umrejo na božič, pridejo naravnost v nebesa. V času dvanajsterih ali volčjih noči naj bi imel zli duh – Č<span style="font-style:italic">ert</span> – moč nad svojimi ljudmi. Prišel naj bi k hišam in tiste, ki so bili rojeni kot volkodlaki, spremenil v volkove, da so skupaj strašili po deželi. Hubad ni veliko napisal o teh verskih predstavah, zanimivo pa je, da je omenil ime Čert za lik, ki je sicer v slovenskem izročilu poznan kot volčji pastir in ga je Mirjam Mencej, ki je o teh verovanjih pisala ob primerjavi z drugim slovanskim gradivom, označila kot gospodarja volkov.<span id="ftn.1.416_return"><a class="notelink" title="Mirjam Mencej, Gospodar volkov v slovanski mitologiji. Ljubljana, 2001." href="#ftn.1.416"><sup>21</sup></a></span> Hubad tudi ni poimenoval tistih, ki so volčjemu pastirju pripadali kot volkodlaki ali vedomci, kakor je ohranjeno v izročilu, in ni navedel znakov, ki so jih zaznamovali ob rojstvu, npr. skupaj zaraščene obrvi, rojstvo v srajčki oz. placenti, rojstvo z nogami naprej. V tem poglavju so namreč skoraj vedno bajeslovni liki <span class="pagebreak" id="pb.1.244"> [244] </span>le našteti. Ljudje naj bi tudi verjeli v <span style="font-style:italic">puge</span>, to so prikazni v podobi ženske brez glave, ki so v poznih večernih urah strašile ljudi. V nadaljevanju je med bajeslovnimi bitji omenil čateža, povodnega moža ali gestrina, škrate in njim sorodnega labra, hišnega zavetnika dedka, torkljo in Vehtro babo, ki so jo poznali na Pohorju, ter spopade kombalov in kresnikov, kadar se bliska in grmi. O Kresniku je zapisal, da je njegov grad nekje daleč na jutrovem na stekleni gori. Tudi Hubad je pisal o izročilu o kralju Matjažu, ki naj bi spal – po štajerskem izročilu – v Sveti gori. Pri tem pa se je razpisal, da izvira njegova prapodoba še iz poganstva, pozneje pa so na ta lik vplivala zgodovinska izročila o Matiji Korvinu in o celjskih grofih. Ponekod naj bi bil opazen tudi vpliv južnoslovanskih izročil o kraljeviču Marku.</p><p>Med šegami, povezanimi z ljudskimi verskimi predstavami, je omenil, da skušajo ljudje na Štajerskem napovedati vreme s pomočjo bukovih klad. Ob svečnici hodijo <span style="font-style:italic">svečari</span> blagoslavljat sveče, ljudje pa si na ta dan skušajo zagotoviti zdravje s svečami, s katerimi si obkrožajo telo in ude.</p><p>Hubad je omenil tudi kratke folklorne žanre, zapisal je namreč, kako ljudje oponašajo ptice in si razlagajo, kaj ptiči pojo: kobilar pripoveduje pastirju, kje se je izgubila kobila; škrjanec kliče kmeta k setvi in delu; prepelica pa se posmehuje delavcem, ki zamujajo na delo.</p><p>Čeprav je Hubadova predstavitev kratka, je omenil tudi pravljice in legende in pri tem dodal, da so še žive, da pa še čakajo na raziskovalca, ki jih bo ustrezno zbral in raziskal. Ob branju Hubadove predstavitve bajeslovnega izročila štajerskih Slovencev lahko opazimo vpliv Davorina Trstenjaka in njegovih objav v tistem času. Trstenjak je namreč veliko pisal o mitologiji štajerskih Slovencev, ni pa obravnaval ljudskih pravljic. </p></div><div class="ss5" id="index-body.1_div.2_div.3_div.5"><div class="pagebreak" id="pb.1.245"> [245] </div><h3><span class="head">Porabje in Prekmurje</span></h3><p><span style="font-weight:bold">Valentin Bellosics,</span> ki je pisal o Slovencih v Porabju in delno v Prekmurju, je predstavil, podobno kakor Hubad, le ljudske verske predstave in delno bajeslovje tistega časa. Tako je med drugim zapisal, da je ljudstvo precej vraževerno. Če, na primer, zboli otrok, takoj pomislijo, da mu je »škodovalo oko« oz. da mu je bilo zavdano z zlim pogledom (zle oči). Tudi če ima krava krvavo mleko, takoj obtožijo kakšno vaško žensko – vračico, da je žival zacoprala. V čarovništvo še močno verjamejo, zato tudi na okna in vrata zatikajo brezove veje, ker verjamejo, da se bodo s tem ubranili pred čarovnicami in njihovimi uroki. Med bajeslovnimi bitji je omenil škrate oz. možičke, ki se ob poznih večernih urah prikazujejo kot plamen v močvirju in povzročajo, da se človek izgubi. Domnevamo, da je imel v mislih t. i. liderce, škratom podobna bitja z lučko madžarskega izvira, čeprav jih ni poimenoval z izvirnim imenom.</p><p>Nekoliko bolj se je razpisal o ljudskih pesmih, v katerih naj bi bila glavna motiva ljubezen in vera. Razširjene so bile pesmi ob slovesu fantov, ko so odhajali v vojsko, za zgled je omenil pesem o »slovesu od Košija Jozefa«. Prav tako številne naj bi bile v tistem času žalostinke ob smrti. Med Slovenci na Madžarskem so bile pogoste balade in romance; kakor je bilo tedaj splošno v navadi, je tako poimenoval lirsko-epske pesmi. Za zgled je v nemščini navedel ljudsko pesem »Sinek Martinek«. Pesem se v resnici uvršča med obredne pesmi in Karel Štrekelj je variante te pesmi poimenoval s skupnim naslovom »Srce iz prsi vzeto« (Š 159; SLP I, 23), navezujejo pa se, kakor domnevamo danes, na stara predkrščanska antična verstva in obrede.<span id="ftn.1.415_return"><a class="notelink" title="Prim. Monika Kropej, The Horse as a Cosmological Creature in the Slovene Mythopoetic Heritage. Studia mythologica Slavica 1, 1998: 153–167; tu 157." href="#ftn.1.415"><sup>22</sup></a></span></p><div class="pagebreak" id="pb.1.246"> [246] </div><p>Bellosics je tudi zapisal, da je pesem spremljala Slovenca povsod, ne le ob praznovanjih, pač pa tudi ob delu in ko se je utrujen vračal domov s sezonskega dela. Prav tako pa so zelo radi tudi plesali, še posebej valčke – štajerski <span style="font-style:italic">dreher</span> ali štajeriš.</p></div><div class="ss5" id="index-body.1_div.2_div.3_div.6"><h3><span class="head">Kočevsko</span></h3><p>Tudi folklorno izročilo kočevskih Nemcev je predstavljeno skromno, namenjenih mu je le nekaj odstavkov v kratkem poglavju o prebivalcih Kočevja, ki ga je napisal <span style="font-weight:bold">Karl Julius Schröer.</span> V njem je predstavil predvsem ljudsko pesništvo, ljudske pravljice in povedke pa le omenil. Med različnimi zvrstmi pesmi je poudaril prevlado legendnih pesmi in pesmi z nabožno vsebino. Balade pogosto opevajo slovo fanta, ki odhaja v vojsko, ali pa pripovedujejo o socialnih razlikah v razmerju mačehe z lastno hčerjo in pastorko. Navedel je tudi nekaj zgledov nemških pesmi, med njimi tudi dobro poznano kočevsko pesem »Die schöne Meererin«, ki jo je po vsej verjetnosti prevzel po zapisu Jožefa Rudeža.<span id="ftn.1.414_return"><a class="notelink" title="To pesem je J. Rudež objavil v opisu Kočevarjev „Das Herzogthum Gottschee, besprochen durch Prof. Richter und von Rudesch“. Vorzeit und Gegenwart [Pos…" href="#ftn.1.414"><sup>23</sup></a></span> Balada obravnava podobno tematiko kot pesmi o »Lepi Vidi«,<span id="ftn.1.413_return"><a class="notelink" title="Zvijačna ugrabitev mlade matere (Lepa Vida): V: Slovenske ljudske pesmi 5. Ljubljana, 2007, 73–90, št. 244." href="#ftn.1.413"><sup>24</sup></a></span> zato so jo slovenski etnomuzikologi pogosto primerjali in menili, da se je v Kočevju udomačila pod slovenskim vplivom. Nasprotno pa so nemški etnomuzikologi trdili, da ima pesem nemške korenine. Karl Julius Schröer se do tega ni opredelil, priznal pa je vpliv tako slovenske kot nemške tradicije.</p></div><div class="ss5" id="index-body.1_div.2_div.3_div.7"><div class="pagebreak" id="pb.1.247"> [247] </div><h3><span class="head">Primorska</span></h3><p>O primorskem pripovednem in pesemskem izročilu je pisal v poglavju o narodopisni podobi Goriške in Gradeža <span style="font-weight:bold">Franz Coronini-Cronberg.</span> Pri tem je omenil le pesmi, češ da jih Južni Slovani poznajo v izobilju. Ni pozabil pripomniti, da v zadnjem času pesmi izgubljajo izvirnost, nasprotno pa se krepi umetniška izvedba. Le za vzorec je navedel zglede slovenske, italijanske in furlanske pesmi iz teh krajev, pri tem pa je pohvalno, da jih je objavil dvojezično – v izvirnem jeziku in nemškem prevodu, česar pri drugih piscih – z izjemo nekaj koroških kratkih kitic – ne zasledimo. Za zgled slovenske pesmi je navedel lirično pesem »Lahko noč« iz Ročinja v Soški dolini, ki jo je zapisal Jožef Cejan; ta je pošiljal folklorno gradivo Štreklju in Štrekelj jo je pozneje tudi objavil v zbirki <span style="font-style:italic">Slovenske narodne pesmi</span> v skupini »Ljubica na vrtiču rožce sadi« pod naslovom »Ljubca na zelenem vrtu stoji« (Š 2044).</p><p><span style="font-weight:bold">Peter Tomasin</span> je za okolico Trsta pisal le o italijanski pesmi; <span style="font-weight:bold">Alois Spinči</span>ć<span style="font-weight:bold">,</span> ki je pial o Slovanih v Istri, pa sploh ni obravnaval pripovednega in pesemskega izročila tamkaj živečih ljudstev.</p></div><div class="ss5" id="index-body.1_div.2_div.3_div.8"><h3><span class="head">Za sklep</span></h3><p style="body-txt-prvi-odstavek">V obravnavanih poglavjih <span style="font-style:italic">Avstro-ogrske monarhije v besedi in podobi</span> so opisi pripovednega in pesemskega izročila različnih avtorjev tistega časa resda kratki, vendar je z današnjega gledišča gradivo s konca 19. stoletja zanimivo že zato, ker iz njih lahko spoznamo ljudsko slovstveno kulturo, ki je bila tedaj še živa, in seveda tudi zato, ker je na enem mestu zbrana <span class="pagebreak" id="pb.1.248"> [248] </span>folklorna podoba slovenskih pokrajin tistega časa. Poleg tega je iz posamičnih prispevkov mogoče razbrati tedanje strokovne poglede na folkloristične vsebine in probleme.</p></div></div></div><!--Notes in [div]--><div class="notes"><div class="note" id="pftn.1.07"><span class="noteLabel">* </span><div class="noteBody">Besedilo je uredniško redigirana različica razprave Slovenska ljudska kultura v delu Die östereichisch-ungarische Monarchie in Wort und Bild, objavljene v Traditiones 31 (1), 2002: 99–124. Različica v nemščini Die slowenische Volkskultur im „Kronprinzenwerk“ je bila objavljena v: Jurij Fikfak in Reinhard Johler (ur.), <span style="font-style:italic">Ethnographie in Serie. Zu Produktion und Rezepzion der „österreischisch-ungarische mMonarchie in Wort und Bild“.</span> Wien, 2008, 217–241.</div> <a class="link_return" title="Go back to text" href="#pftn.1.07_return">↵</a></div><div class="note" id="ftn.1.390"><span class="noteLabel">1. </span><div class="noteBody"><span style="font-style:italic">Band 7: Steiermark</span>, 1890; <span style="font-style:italic">Band 8: Kärnten und Krain</span>, 1891; <span style="font-style:italic">Band 10: Das Küstenland (Görz, Gradiska, Triest und Istrien),</span> 1891; <span style="font-style:italic">Band 16: Ungarn, Band 4,</span> 1896.</div> <a class="link_return" title="Go back to text" href="#ftn.1.390_return">↵</a></div><div class="note" id="ftn.1.389"><span class="noteLabel">2. </span><div class="noteBody"><span style="font-style:italic">Obravnave deželnega zbora kranjskega v Ljubljani</span> (<span style="font-style:italic">Bericht über die Verhandlungen des krainischen Landtages zu Laibach</span>). Zv. 27, od 24. novembra 1887 do 23. januarja 1888. Ljubljana/Laibach, 1888.</div> <a class="link_return" title="Go back to text" href="#ftn.1.389_return">↵</a></div><div class="note" id="ftn.1.388"><span class="noteLabel">3. </span><div class="noteBody">Janko Šlebinger, Hubad Franc. V: <span style="font-style:italic">Slovenski biografski leksikon. 3. zv.</span> (ur. Izidor Cankar idr.). Ljubljana, 1928, 355–356, dostopno na: &lt;http://www.slovenska-biografija.si/oseba/sbi241100/#slovenski-biografski-leksikon&gt;.</div> <a class="link_return" title="Go back to text" href="#ftn.1.388_return">↵</a></div><div class="note" id="ftn.1.387"><span class="noteLabel">4. </span><div class="noteBody">Med oklepajema navedene strani se nanašajo na izvirnik.</div> <a class="link_return" title="Go back to text" href="#ftn.1.387_return">↵</a></div><div class="note" id="ftn.1.386"><span class="noteLabel">5. </span><div class="noteBody">Prim.: Helena Ložar - Podlogar, Bohinjske šeme. <span style="font-style:italic">Traditiones</span> 1, 1972: 65–92.</div> <a class="link_return" title="Go back to text" href="#ftn.1.386_return">↵</a></div><div class="note" id="ftn.1.385"><span class="noteLabel">6. </span><div class="noteBody">Sitten und Gebräuche der Slovenen. V: Joseph Šuman, Die Slovenen. V: <span style="font-style:italic">Die Völker Österreich-Ungarns. Ethnographische und culturhistorische Schilderungen.</span> Dunaj in Teschen, 1881, 79–105.</div> <a class="link_return" title="Go back to text" href="#ftn.1.385_return">↵</a></div><div class="note" id="ftn.1.384"><span class="noteLabel">7. </span><div class="noteBody"><span style="font-style:italic">Die österreichisch-ungarische Monarchie in Wort und Bild.</span> <span style="font-style:italic">Übersichtsband, 2. Abteilung: Geschichtlicher Theil. Ethnographische Einleitung.</span> Wien, 1887, 11.</div> <a class="link_return" title="Go back to text" href="#ftn.1.384_return">↵</a></div><div class="note" id="ftn.1.383"><span class="noteLabel">8. </span><div class="noteBody">Franzisci Franz. V:<span style="font-style:italic">Österreichisches biographisches Lexikon I., 1815–1950.</span> Gradec in Köln, 1957, 353, dostopno na: &lt;http://www.biographien.ac.at/oebl?frames=yes&gt;; Georg Graber, Franz Franzisci,<span style="font-style:italic">Carinthia</span> I., Jg. 112, Klagenfurt 1922, 125–127 (nekrolog); Franz Franzisci. Sein Wesen und Wirken aus Anlaß der 100. Wiederkehr seines Geburtstages geschildert von Prof. Dr. Oswin Moro.<span style="font-style:italic">Kärntner Südmarkkalender zugleich Kärntner Jahrbuch</span> 52 (1925): 85 sl.</div> <a class="link_return" title="Go back to text" href="#ftn.1.383_return">↵</a></div><div class="note" id="ftn.1.382"><span class="noteLabel">9. </span><div class="noteBody">Raziskati življenje Franza Franziscija, ovrednotiti njegovo vsestransko delovanje in pomen za koroško narodopisje, je lahko pravi izziv za kakega mladega etnologa.</div> <a class="link_return" title="Go back to text" href="#ftn.1.382_return">↵</a></div><div class="note" id="ftn.1.381"><span class="noteLabel">10. </span><div class="noteBody">Dober poznavalec Koroške in nestor nemškega in avstrijskega gorništva. Pisal je pesmi in prozo, zgodovine vasi, raziskoval zgodovino in navade na Koroškem, objavljal, mdr. tudi v <span style="font-style:italic">Carinthii,</span> prispevke o ljudskem življenju (šege življenjskega kroga, koroške ljudske pripovedi, pastirsko življenje), veliko tudi o turizmu na Koroškem. Več o njem: Rudolf Waizer &lt;<a class="link_ref" href="https://de.wikisource.org/wiki/Rudolf_Waizer">https://de.wikisource.org/wiki/Rudolf_Waizer</a>&gt;; Waizer Rudolf &lt;<a class="link_ref" href="http://www.alpinwiki.at/erstbesteiger/waizer-rudolf">http://www.alpinwiki.at/erstbesteiger/waizer-rudolf</a>&gt;. (Op. ur.)</div> <a class="link_return" title="Go back to text" href="#ftn.1.381_return">↵</a></div><div class="note" id="ftn.1.380"><span class="noteLabel">11. </span><div class="noteBody">Prim<span style="font-style:italic">.</span>: Der Lieserthaler und seine Hochzeitsbräuche. V: <span style="font-style:italic">Jahrbuch des österreichischen Alpen-Vereines</span> 9 (1873): 156−165; In der Brechelzeit. V: <span style="font-style:italic">Zeitschrift des österreichischen und deutschen Alpenvereins</span> 13 (1882): 116−121; Kärntnerische Gebräuche bei Geburt und Tod. V: <span style="font-style:italic">Zeitschrift des Deutschen und Österreichischen Alpenvereins</span> 17 (1886): 216−221.</div> <a class="link_return" title="Go back to text" href="#ftn.1.380_return">↵</a></div><div class="note" id="ftn.1.379"><span class="noteLabel">12. </span><div class="noteBody">Npr. Georg Graber, <span style="font-style:italic">Volksleben in Kärnten.</span> (3., dop. izd.) Gradec in Dunaj, 1949.</div> <a class="link_return" title="Go back to text" href="#ftn.1.379_return">↵</a></div><div class="note" id="ftn.1.378"><span class="noteLabel">13. </span><div class="noteBody">Prim.: Helena Ložar - Podlogar, <span style="font-style:italic">V adventu snubiti – o pustu ženiti. Svatbene šege Ziljanov.</span> Celovec, 1995 (poglavje Pretres poročil o svatbi pri Ziljanih od konca 18. stoletja do danes, 14–57).</div> <a class="link_return" title="Go back to text" href="#ftn.1.378_return">↵</a></div><div class="note" id="ftn.1.377"><span class="noteLabel">14. </span><div class="noteBody">Marija Stanonik, Urbas Viljem. V: <span style="font-style:italic">Slovenski biografski leksikon. 13. zv.</span> (ur. Alfons Gspan, Jože Munda in Fran Petre). Ljubljana, 1982, 303–304, dostopno na: &lt;<a class="link_ref" href="http://www.slovenska-biografija.si/oseba/sbi">http://www.slovenska-biografija.si/oseba/sbi 749618/#slovenski-biografski-leksikon</a> in <a class="link_ref" href="749618/#slovenski-biografski-leksikon">http://www.slovenska-biografija.si/oseba/sbi 749618/#slovenski-biografski-leksikon</a>&gt;.</div> <a class="link_return" title="Go back to text" href="#ftn.1.377_return">↵</a></div><div class="note" id="ftn.1.376"><span class="noteLabel">15. </span><div class="noteBody">Marija Stanonik, Viljem Urbas.<span style="font-style:italic">Slovenski etnograf</span> 30, 1977: 27–36.</div> <a class="link_return" title="Go back to text" href="#ftn.1.376_return">↵</a></div><div class="note" id="ftn.1.375"><span class="noteLabel">16. </span><div class="noteBody">Pravo zakladnico slovenskih ljudskih modrosti je Urbas, a samo v nemškem jeziku, objavil v delu Die Slovenen. Ethnographische Skizze v: <span style="font-style:italic">Dritter Jahresbericht der deutschen Staats-Oberrealschule in Triest für das Jahr 1873</span>, v pogl. Des Volkes Weisheit und Thorheit, 30–45.</div> <a class="link_return" title="Go back to text" href="#ftn.1.375_return">↵</a></div><div class="note" id="ftn.1.374"><span class="noteLabel">17. </span><div class="noteBody">France Kotnik, Scheinigg (Šajnik) Janez. V: <span style="font-style:italic">Slovenski biografski leksikon. 9. zv.</span> (ur. Alfons Gspan). Ljubljana 1960, 214–215, dostopno na: <a class="link_ref" href="http://www.slovenska-biografija.si/oseba/sbi540755/#&lt;?AID">http://www.slovenska-biografija.si/oseba/sbi540755/#slovenski-biografski-leksikon</a> in <a class="link_ref" href="000b?&gt;slovenski-biografski-leksikon">http://www.slovenska-biografija.si/oseba/sbi540755/#slovenski-biografski-leksikon</a>&gt;.</div> <a class="link_return" title="Go back to text" href="#ftn.1.374_return">↵</a></div><div class="note" id="ftn.1.373"><span class="noteLabel">18. </span><div class="noteBody"><span style="font-style:italic">Narodne pesni koroških Slovencev</span> (zbral in na svetlo dal J. Scheinigg). Ljubljana, 1889. Povečan in s predgovorom opremljen natis je leta 1980 v Celovcu izdala Krščanska kulturna zveza.</div> <a class="link_return" title="Go back to text" href="#ftn.1.373_return">↵</a></div><div class="note" id="ftn.1.372"><span class="noteLabel">19. </span><div class="noteBody">Avstrijski filolog, rojen v Bratislavi, umrl na Dunaju. Veliko se je ukvarjal z Nemci na Madžarskem, mdr. je napisal knjigo o njihovi božičnih igrah (1862) in dve o narečjih (1863, 1864), besednjak kočevarskega narečja (<span style="font-style:italic">Wörterbuch der Mundart von </span> <a class="link_ref" href="https://de.wikipedia.org/wiki/Gottscheerisch"><span style="font-style:italic">Gottschee</span></a> <span style="font-style:italic">.</span> Dunaj, 1870) in knjigo o Nemcih v Avstro-ogrski monarhiji (<span style="font-style:italic">Die Deutschen in Österreich-Ungarn und ihre Bedeutung für die Monarchie</span>. Berlin, 1879). Gl. Karl Julius Schröer &lt;https://de.wikipedia.org/wiki/Karl_Julius_Schr%C3%B6er&gt;. Omenjen je ob Jožefu Rudežu; gl. Milena Uršič, Rudež Jožef. V: <span style="font-style:italic">Slovenski biografski leksikon. 9. zv.</span> (ur. Alfonz Gspan). Ljubljana, 1960, 156, dostopno na: &lt;<a class="link_ref" href="http://www.slovenska-biografija.si/oseba/sbi524204/#slovenski-biografski-leksikon">http://www.slovenska-biografija.si/oseba/sbi524204/#slovenski-biografski-leksikon</a>&gt;. (Op. ur.)</div> <a class="link_return" title="Go back to text" href="#ftn.1.372_return">↵</a></div><div class="note" id="ftn.1.371"><span class="noteLabel">20. </span><div class="noteBody">Avgust Pirjevec, Coronini-Cronberg Franz Karel, grof. V: <span style="font-style:italic">Slovenski biografski leksikon. 1. zv.</span> (ur. Izidor Cankar in Franc Ksaver Lukman). Ljubljana, 1925, 85; Rudolf Klinec, Coronini-Cronberg, Franz Karel, grof. V: <span style="font-style:italic">Primorski slovenski biografski leksikon. 1. snopič.</span> Gorica, 1974. Oboje dostopno na: &lt;<a class="link_ref" href="http://www.slovenska-biografija.si/oseba/sbi161422/#primorski-slovenski-biografski-leksikon">http://www.slovenska-biografija.si/oseba/sbi161422/#primorski-slovenski-biografski-leksikon</a>&gt;.</div> <a class="link_return" title="Go back to text" href="#ftn.1.371_return">↵</a></div><div class="note" id="ftn.1.370"><span class="noteLabel">21. </span><div class="noteBody">Petra (Pietra, Petrusa) Tomasina ne omenja noben biografski leksikon. Iz dostopnih bibliografskih dejstev je razvidno, da se je ukvarjal posebej z zgodovino Trsta (<span style="font-style:italic">Reminiscenze storiche di Trieste dal secolo IV al secolo XIX,</span> 1890), pisal je o narodnostih v Trstu (<span style="font-style:italic">Die Volksstämmen im Gebiet Triest und in Istrien,</span>1889; o tem je pod istim naslovom s podnaslovom Eine ethnographische Skizze pisal tudi v 19. letnem poročilu nemške državne višje realke v Trstu 1889), o zgodovini pošte (<span style="font-style:italic">Die Post und ihre historische Entwicklung,</span> 1894), o cerkvi in kapucinskem samostanu (<span style="font-style:italic">La Chiesa e l'antico Convento dei frati Cappucini fuori di Porta Cavana a Trieste,</span> 1896). Njegova zapuščina je shranjena v tržaškem arhivu, ki mu je že v času življenja podaril precej knjig in dokumentov, drugi so prišli v arhiv po njegovi smrti. (Op. ur.)</div> <a class="link_return" title="Go back to text" href="#ftn.1.370_return">↵</a></div><div class="note" id="ftn.1.369"><span class="noteLabel">22. </span><div class="noteBody">Petar Strčić, Spinčič Vjekoslav. V: <span style="font-style:italic">Primorski slovenski biografski leksikon. 14. snopič</span> (ur. Martin Jevnikar). Gorica, 1988, 428–429.</div> <a class="link_return" title="Go back to text" href="#ftn.1.369_return">↵</a></div><div class="note" id="ftn.1.368"><span class="noteLabel">23. </span><div class="noteBody">Halász Albert, <span style="font-style:italic">Hommage à Bellosics Bálint.</span> Lendava: Madžarska samoupravna skupnost občine Lendava, 2013, madžarsko-slovenska e-knjiga, dostopna na: &lt;http://www.bellosicsbalint.info/fb_publikacija/index.html?lang=Slovenscina&gt;. (Op. ur.)</div> <a class="link_return" title="Go back to text" href="#ftn.1.368_return">↵</a></div><div class="note" id="ftn.1.367"><span class="noteLabel">24. </span><div class="noteBody"><span style="font-style:italic">Obravnave deželnega zbora kranjskega v Ljubljani (Bericht über die Verhandlungen des krainischen Landtages zu Laibach)</span>. Zv. 28, od 20. januarja do –21. junija. Ljubljana/Laibach 1888, 138 (slov.), 139 (nem.). Letno poročilo.</div> <a class="link_return" title="Go back to text" href="#ftn.1.367_return">↵</a></div><div class="note" id="ftn.1.366"><span class="noteLabel">25. </span><div class="noteBody">Po naključju sem leta 1991 odkrila, kako si je slovenski slikar, ilustrator in karikaturist Hinko Smrekar (1883–1942) pomagal prav z ilustracijami iz obravnavanega dela, ko je zasnoval motive za igralne karte <span style="font-style:italic">Slovanski tarok.</span> Karte so bile zaradi slikarjeve panslavistične usmeritve z odlokom 14. avgusta 1916 prepovedane, januarja 1918 pa spet dovoljene. Izbral je motive iz ljudskega življenja vseh slovanskih narodov, predvsem šeg in noše, glasbil in plesov. Gl. Helena Ložar - Podlogar, Narodopisni motivi na tarok kartah Hinka Smrekarja. V: <span style="font-style:italic">Smrekarjev tarok</span> (Priloga h kartam). Ljubljana, 1992, 19–41.</div> <a class="link_return" title="Go back to text" href="#ftn.1.366_return">↵</a></div><div class="note" id="ftn.1.365"><span class="noteLabel">26. </span><div class="noteBody"><span style="font-style:italic">Razvoj slovenske etnologije od Štreklja in Murka do sodobnih etnoloških prizadevanj. Zbornik prispevkov s kongresa Ljubljana, 24–27. oktobra 1995</span> (ur. Rajko Muršič in Mojca Ramšak). Ljubljana 1995.</div> <a class="link_return" title="Go back to text" href="#ftn.1.365_return">↵</a></div><div class="note" id="pftn.1.08"><span class="noteLabel">* </span><div class="noteBody">Besedilo je različica poglavja Die Materielle Kultur der Slowenen im „Kronprinzenwerk“, objavljenega v: Jurij Fikfak in Reinhard Johler (ur.), <span style="font-style:italic">Ethnographie in Serie. Zu Produktion und Rezepzion der „österreischisch-ungarische Monarchie in Wort und Bild“.</span> Wien, 2008, 242–254. Avtorica je podrobneje obravnavala tudi Stavbarstvo slovenskega etničnega ozemlja v delu Die östereichisch-ungarische Monarchie in Wort und Bild, obj. v: <span style="font-style:italic">Traditiones</span> 31 (1), 2002: 91–98. (Op. ur.)</div> <a class="link_return" title="Go back to text" href="#pftn.1.08_return">↵</a></div><div class="note" id="ftn.1.412"><span class="noteLabel">1. </span><div class="noteBody">Thomas K. Schippers, Od predmetov do simbolov. Spreminjajoče se perspektive pri proučevanju materialne kulture. <span style="font-style:italic">Etnolog</span> 12, 2002: 134.</div> <a class="link_return" title="Go back to text" href="#ftn.1.412_return">↵</a></div><div class="note" id="ftn.1.411"><span class="noteLabel">2. </span><div class="noteBody">Karl-Sigismund Kramer, „Materielle“ und „geistige“ Volkskultur. V: <span style="font-style:italic">Bayeriches Jahrbuch für Volkskunde</span> (1969) 1970, 82.</div> <a class="link_return" title="Go back to text" href="#ftn.1.411_return">↵</a></div><div class="note" id="ftn.1.410"><span class="noteLabel">3. </span><div class="noteBody">Maja Godina Golija, Contemporary appropriations of culinary tradition in Slovenia. <span style="font-style:italic">Traditiones</span> 41 (2), 2012: 101.</div> <a class="link_return" title="Go back to text" href="#ftn.1.410_return">↵</a></div><div class="note" id="ftn.1.409"><span class="noteLabel">4. </span><div class="noteBody">Sigurd Erixon, European Ethnology in our Time. <span style="font-style:italic">Ethnologia Europaea</span> 1, 1967: 10.</div> <a class="link_return" title="Go back to text" href="#ftn.1.409_return">↵</a></div><div class="note" id="ftn.1.408"><span class="noteLabel">5. </span><div class="noteBody">Prim. Karl-Sigismund Kramer, Nav. delo v op. 2; Sergei A. Tokarev, Von einigen Aufgaben der ethnographischen Erforschung der materiellen Kultur. <span style="font-style:italic">Ethnologia Europaea</span> 2, 1972: 163–178; Günther Wiegelmann, „Materielle“« und „geistige“ Volkskultur. Zur den Gliederungsprinzipen der Volkskunde. <span style="font-style:italic">Ethnologia Europaea</span> 4, 1970: 187–193.</div> <a class="link_return" title="Go back to text" href="#ftn.1.408_return">↵</a></div><div class="note" id="ftn.1.407"><span class="noteLabel">6. </span><div class="noteBody">Bernhard Tschofen, Sach-Geschihten. Über Sammlungen und die Kunst der Dingerzählung. V: <span style="font-style:italic">Österreichischen Museum für Volkskunde 1969–1994</span>. Wien 1994, 11–12.</div> <a class="link_return" title="Go back to text" href="#ftn.1.407_return">↵</a></div><div class="note" id="ftn.1.406"><span class="noteLabel">7. </span><div class="noteBody">Erherzog Rudolf, Einleitung. V: <span style="font-style:italic">Die österreichisch-ungarische Monarchie in Wort und Bild</span>. <span style="font-style:italic">[Bd. 2] Übersichtsband.</span> Wien, 1886, 6.</div> <a class="link_return" title="Go back to text" href="#ftn.1.406_return">↵</a></div><div class="note" id="ftn.1.405"><span class="noteLabel">8. </span><div class="noteBody">Nav. delo, 7.</div> <a class="link_return" title="Go back to text" href="#ftn.1.405_return">↵</a></div><div class="note" id="ftn.1.404"><span class="noteLabel">9. </span><div class="noteBody">Nav. delo, 15. </div> <a class="link_return" title="Go back to text" href="#ftn.1.404_return">↵</a></div><div class="note" id="ftn.1.403"><span class="noteLabel">10. </span><div class="noteBody">Nav. delo, 6. </div> <a class="link_return" title="Go back to text" href="#ftn.1.403_return">↵</a></div><div class="note" id="ftn.1.402"><span class="noteLabel">11. </span><div class="noteBody">Johann Franke, Burgen, Ortsanlagen und Typen von Bauernhäusern. V: <span style="font-style:italic">Die österreichisch-ungarische Monarchie in Wort und Bild. [Bd. 8] Kärnten und Krain.</span> Wien, 1891, 397.</div> <a class="link_return" title="Go back to text" href="#ftn.1.402_return">↵</a></div><div class="note" id="ftn.1.401"><span class="noteLabel">12. </span><div class="noteBody">Nav. delo, 396.</div> <a class="link_return" title="Go back to text" href="#ftn.1.401_return">↵</a></div><div class="note" id="ftn.1.400"><span class="noteLabel">13. </span><div class="noteBody">Nav. delo, 401 in 402.</div> <a class="link_return" title="Go back to text" href="#ftn.1.400_return">↵</a></div><div class="note" id="ftn.1.399"><span class="noteLabel">14. </span><div class="noteBody">Irena Keršič, Oris stanovanjske kulture slovenskega kmečkega prebivalstva v 19. stoletju. <span style="font-style:italic">Slovenski etnograf</span> 23–24, 1991: 346.</div> <a class="link_return" title="Go back to text" href="#ftn.1.399_return">↵</a></div><div class="note" id="ftn.1.398"><span class="noteLabel">15. </span><div class="noteBody">Wilhelm Urbas, Zur Volkskunde; Das Volksleben der Slovenen. V: <span style="font-style:italic">Die ősterreichisch-ungarische Monarchie in Wort und Bild. [Bd. 8] Kärntnen und Krain. Erstes Heft.</span> Wien, 1891, 345.</div> <a class="link_return" title="Go back to text" href="#ftn.1.398_return">↵</a></div><div class="note" id="ftn.1.397"><span class="noteLabel">16. </span><div class="noteBody">Nav. delo, 368.</div> <a class="link_return" title="Go back to text" href="#ftn.1.397_return">↵</a></div><div class="note" id="ftn.1.396"><span class="noteLabel">17. </span><div class="noteBody">Nav. delo, 366.</div> <a class="link_return" title="Go back to text" href="#ftn.1.396_return">↵</a></div><div class="note" id="ftn.1.395"><span class="noteLabel">18. </span><div class="noteBody">Nav. delo v op. 7, 14.</div> <a class="link_return" title="Go back to text" href="#ftn.1.395_return">↵</a></div><div class="note" id="ftn.1.394"><span class="noteLabel">19. </span><div class="noteBody">Gustav Pirc, Land- und Fortswirtschaft, Jagd und Fischerei. V:<span style="font-style:italic">Die österreichisch-ungarische Monarchie in Wort und Bild</span>. <span style="font-style:italic">[Bd. 8]</span> <span style="font-style:italic">Kärnten und Krain. Erstes Heft</span>. Wien, 1891, 488.</div> <a class="link_return" title="Go back to text" href="#ftn.1.394_return">↵</a></div><div class="note" id="ftn.1.393"><span class="noteLabel">20. </span><div class="noteBody">Johann Murnik, Industrie, Handel und Verkehr. V: <span style="font-style:italic">Die österreichisch-ungarische Monarchie in Wort und Bild</span>. <span style="font-style:italic">[Bd. 8]</span> <span style="font-style:italic">Kärnten und Krain. Erstes Heft</span>. Wien 1891, 506.</div> <a class="link_return" title="Go back to text" href="#ftn.1.393_return">↵</a></div><div class="note" id="ftn.1.392"><span class="noteLabel">21. </span><div class="noteBody">Nav. delo, 508.</div> <a class="link_return" title="Go back to text" href="#ftn.1.392_return">↵</a></div><div class="note" id="ftn.1.391"><span class="noteLabel">22. </span><div class="noteBody">R. Bendix, Zwischen Weitsicht und Druckbogenpedanterie. Der Veralltäglichung einer intellektuellen, politischen und ästhetischen Vision. V: <span style="font-style:italic">Ethnographie in Serie. Zur Produktion und Rezeption der „österreichisch-ungarische Monarchie in Wort und Bild“</span> (ur. Jurij Fikfak in Reinhard Johler). Wien, 2008, 60.</div> <a class="link_return" title="Go back to text" href="#ftn.1.391_return">↵</a></div><div class="note" id="ftn.1.436"><span class="noteLabel">1. </span><div class="noteBody">Pogl. Die slovenische Literatur. V: <span style="font-style:italic">Die Österreichisch-ungarische Monarchie in Wort und Bild. [Bd. 8] Kärnten und Krain. Erstes Heft.</span> Dunaj, 1891, 429–448.</div> <a class="link_return" title="Go back to text" href="#ftn.1.436_return">↵</a></div><div class="note" id="ftn.1.435"><span class="noteLabel">2. </span><div class="noteBody">Pogl. Slavische Sprache und Literatur. V: <span style="font-style:italic">Die Österreichisch-ungarische Monarchie in Wort und Bild. [Bd. 10] Das Küstenland. Zwetes Heft.</span> Wien, 1891, 231–249.</div> <a class="link_return" title="Go back to text" href="#ftn.1.435_return">↵</a></div><div class="note" id="ftn.1.434"><span class="noteLabel">3. </span><div class="noteBody">Karel Štrekelj, <span style="font-style:italic">Slovenske narodne pesmi I–IV.</span> Ljubljana, 1895–1923 (zadnja snopiča je uredil Joža Glonar); odslej Š.</div> <a class="link_return" title="Go back to text" href="#ftn.1.434_return">↵</a></div><div class="note" id="ftn.1.433"><span class="noteLabel">4. </span><div class="noteBody">Danes vemo, da so sorodnosti bajeslovnega izročila zaznavne pri vseh evropskih narodih in da je zatorej težko iskati izvir katerega od bajeslovnih bitij ali motiva le pri sosednjem narodu. Več o tem Monika Kropej, <span style="font-style:italic">Od ajda do zlatoroga. Slovenska bajeslovna bitja.</span> Celovec 2008.</div> <a class="link_return" title="Go back to text" href="#ftn.1.433_return">↵</a></div><div class="note" id="ftn.1.432"><span class="noteLabel">5. </span><div class="noteBody">Milko Matičetov, <span style="font-style:italic">Sežgani in prerojeni človek</span> (Dela 15, Razred II SAZU). Ljubljana, 1961.</div> <a class="link_return" title="Go back to text" href="#ftn.1.432_return">↵</a></div><div class="note" id="ftn.1.431"><span class="noteLabel">6. </span><div class="noteBody">O tem je v tistem času pisal že Franz Hubad, Pravljica o Oedipu v slovanskej obleki. <span style="font-style:italic">Kres</span> 1, 1881: 277–279.</div> <a class="link_return" title="Go back to text" href="#ftn.1.431_return">↵</a></div><div class="note" id="ftn.1.430"><span class="noteLabel">7. </span><div class="noteBody">Več o matjaževskem izročilu v slovenskih pesmih gl. Zmaga Kumer idr. (ur.), <span style="font-style:italic">Slovenske ljudske pesmi I.</span> Ljubljana, 1970, 18–51; odslej SLP I.</div> <a class="link_return" title="Go back to text" href="#ftn.1.430_return">↵</a></div><div class="note" id="ftn.1.429"><span class="noteLabel">8. </span><div class="noteBody">To Scheiniggovo primerjavo sta pozneje potrdila tudi Ivan Grafenauer in Milko Matičetov v študijah o kralju Matjažu. Gl. Ivan Grafenauer, <span style="font-style:italic">Slovenske pripovedke o Kralju Matjažu</span> (Dela 4, Razred II, SAZU). Ljubljana, 1951; Milko Matičetov, Kralj Matjaž v luči novega slovenskega gradiva in novih raziskovanj. V: <span style="font-style:italic">Razprave 4 (Razred II).</span> Ljubljana, 1958, 65–200.</div> <a class="link_return" title="Go back to text" href="#ftn.1.429_return">↵</a></div><div class="note" id="ftn.1.428"><span class="noteLabel">9. </span><div class="noteBody">O poročilu Marcantonia Nicolettija (1536–1589) o Tolmincih je poročal Simon Rutar najprej v <span style="font-style:italic">Zvonu</span> (1879, 139), nato pa še v <span style="font-style:italic">Zgodovini Tolminskega</span> (Ljubljana, 1882, 245).</div> <a class="link_return" title="Go back to text" href="#ftn.1.428_return">↵</a></div><div class="note" id="ftn.1.427"><span class="noteLabel">10. </span><div class="noteBody">O sv. Ožboltu je pisal Matija Majar Ziljski v <span style="font-style:italic">Slovenski Bčeli</span> 1, 1850: 122. O sv. Osvaldu so peli in pripovedovali na Koroškem in Štajerskem, da je bil puščavnik v gozdu, dokler ni priletel bel golobček in ga nagovoril, naj se vrne, ker doma ni gospoda. Osvald mu je dal zlat prstan, da ga ponese nevesti, lepi zamorki prek morja. Nad morjem je golobčku prstan padel iz kljuna, a ga je še pravočasno ujel, od strahu pa je počrnel. Sv. Ožbolt je zavetnik pomorščakov in ga upodabljajo z vranom ali črnim golobčkom z zlatim prstanom v kljunčku. – Osvald je bil angleški kralj (604–625), ki je vneto razširjal krščanstvo, padel je v boju proti poganskim Mercijevcem. Razširjene so bile nemške srednjeveške pesmi o njem, ki so vplivale tudi na naše izročilo. Več o njem gl. Franc Kotnik, <span style="font-style:italic">Slovenske starosvetnosti.</span> Ljubljana, 1943, 79–87.</div> <a class="link_return" title="Go back to text" href="#ftn.1.427_return">↵</a></div><div class="note" id="ftn.1.426"><span class="noteLabel">11. </span><div class="noteBody">To povedko je J. Scheinigg objavil v prispevku Dve narodni z Rožanskega. 1 Otóšč‘ zuen.<span style="font-style:italic">Kres</span> 2, 1882: 207.</div> <a class="link_return" title="Go back to text" href="#ftn.1.426_return">↵</a></div><div class="note" id="ftn.1.425"><span class="noteLabel">12. </span><div class="noteBody">Objavljeno v: <span style="font-style:italic">Mir</span> 8 (17), 1889: 160–161.</div> <a class="link_return" title="Go back to text" href="#ftn.1.425_return">↵</a></div><div class="note" id="ftn.1.424"><span class="noteLabel">13. </span><div class="noteBody">Josip Šašel, Celovški lintver. <span style="font-style:italic">Vestnik</span> [Maribor] 1, (2. 1. 1951): 4; Ponatis: Roberto Dapit in Monika Kropej (ur.), <span style="font-style:italic">Zlatorogovi čudežni vrtovi. Slovenske pripovedi o zmajih, belih gamsih, zlatih pticah in drugih bajnih živalih.</span> Radovljica, 2004, 38, št. 23.</div> <a class="link_return" title="Go back to text" href="#ftn.1.424_return">↵</a></div><div class="note" id="ftn.1.423"><span class="noteLabel">14. </span><div class="noteBody">Hema (Ema) se je rodila na gradu Pilštanj in se je poročila s plemičem Viljemom, mejnim grofom v Savinjski dolini. Imela sta številna posestva. Po legendi naj bi njun sin Viljem, ki je nadzoroval delo v rudniku srebra, nekoč dal usmrtiti rudarja, ki se je hudo pregrešil. Iz maščevanja so Viljema nato ubili delavci. Hema se je takrat odločila, da bo vse svoje imetje porabila v dobre namene, ustanovila je benediktinski samostan sv. Blaža v Admontu, nato pa še nunski samostan v Krki. Cerkev Matere božje in samostan je na veliki šmaren leta 1043 posvetil salzburški nadškof Balduin. </div> <a class="link_return" title="Go back to text" href="#ftn.1.423_return">↵</a></div><div class="note" id="ftn.1.422"><span class="noteLabel">15. </span><div class="noteBody">Grofica Hildegarda (blažena Liharda ali sv. Riharda) je bila rojena v gradu Prosnica in je bila omožena s celjskim grofom Albuinom, ki je bil koroški mejni grof. O njej so pripovedovali, da jo je nekoč, ko je bil mož na poti, skušal zapeljati njegov brat. Hildegarda je bila krepostna in se je pred njim z otroki in zvesto služabnico Dorotejo zaprla pred zunanjim svetom in se posvetila molitvi. Ko se je mož vrnil, je brat naščuval deklo Lupo, da mu je lagala o ženini nezvestobi. Besni grof se je zagnal proti gradu, vlomil vrata in vrgel ženo in Dorotejo v prepad. Ko se je zavedel, kaj je po krivici storil, je skočil k oknu, pogledal navzdol ter zagledal globoko na nedostopnem skalnem robu ženo in njeno zvesto služabnico nedotaknjeni klečati in moliti. Zdaj so angeli odnesli Hildegardo, obdano z nebeško svetlobo na breg onstran Drave, kjer je dala sezidati cerkev sv. Lovrenca na Kamnu. Premoženje je porabila deloma za zidavo cerkva in za dobrodelne ustanove pri teh cerkvah, umrla pa naj bi leta 1024. Grof Albuin si je naložil hudo pokoro, dal si je iztakniti oči in odšel na sedemletno romanje, v Mohličah pa je dal postaviti cerkev v čast spreobrnjenja sv. Pavla (Blažena Liharda, koroška svetnica [podlistek]. <span style="font-style:italic">Mir</span> 37 (7), 15. 2. 1918: 29; <span style="font-style:italic">Mir</span> 37 (9), 1. 3. 1918: 42; <span style="font-style:italic">Mir</span> 37 (11), 15. 3. 1918:, 53–54). Legenda je zelo podobna legendnim pravljicam mednarodnega tipa ATU 712 »Crescentia«.</div> <a class="link_return" title="Go back to text" href="#ftn.1.422_return">↵</a></div><div class="note" id="ftn.1.421"><span class="noteLabel">16. </span><div class="noteBody">Po ljudskem izročilu naj bi pred davnimi časi ljubosumni graščak z gradu Leonstein, ko je zagledal v grajskem parku svojo ženo v pogovoru z nekim tujim mladeničem, z mečem ubil neznanca, ob tem dejanju se je nesrečna žena z vzklikom »O, moj brat!« vrgla na mrtvega mladeniča. Grajska gospa se je poslej umaknila v samoto in se posvetila dobrodelnosti, vsak dan je revežem delila hrano. Ko je umrla, je na tistem mestu naslal čudežni travnik v obliki srca, ki je večno zelenel. Ko je grajski gospod videl, kaj je naredil, se je skesan odpravil v Rim po odvezo, vendar je ni dobil. Vrnil se je v Poreče in živel na kačjem otoku na Vrbskem jezeru, da bi bil blizu svoji ženi. Na dan grofičine smrti se je vrnil na grad in umrl sklonjen nad ženino krsto. Pokopali so ju skupaj. (Franz Pehr, <span style="font-style:italic">Kärntner Sagen.</span> Klagenfurt, 1913 (5. izd., 1960, 25, št. 10).</div> <a class="link_return" title="Go back to text" href="#ftn.1.421_return">↵</a></div><div class="note" id="ftn.1.420"><span class="noteLabel">17. </span><div class="noteBody">Jakob Sket, <span style="font-style:italic">Miklova Zala. Povest iz turških časov.</span> Celovec, 1884.</div> <a class="link_return" title="Go back to text" href="#ftn.1.420_return">↵</a></div><div class="note" id="ftn.1.419"><span class="noteLabel">18. </span><div class="noteBody">Mrtvec pride po ljubico. V: <span style="font-style:italic">Slovenske ljudske pesmi 1.</span> Ljubljana, 1970, 318–327, št. 59, 60. Po mednarodni klasifikaciji je ta motiv uvrščen k pravljičnemu tipu ATU 365.</div> <a class="link_return" title="Go back to text" href="#ftn.1.419_return">↵</a></div><div class="note" id="ftn.1.418"><span class="noteLabel">19. </span><div class="noteBody">V predgovoru h knjigi <span style="font-style:italic">Narodne pripovijedke skupio u i oko Varaždina M. Kračmanov.</span> Varaždin, 1858.</div> <a class="link_return" title="Go back to text" href="#ftn.1.418_return">↵</a></div><div class="note" id="ftn.1.417"><span class="noteLabel">20. </span><div class="noteBody">Š 297: Device tri kresujejo iz Podgorja v Rožu, zapisal Matija Majar. </div> <a class="link_return" title="Go back to text" href="#ftn.1.417_return">↵</a></div><div class="note" id="ftn.1.416"><span class="noteLabel">21. </span><div class="noteBody">Mirjam Mencej, <span style="font-style:italic">Gospodar volkov v slovanski mitologiji.</span> Ljubljana, 2001.</div> <a class="link_return" title="Go back to text" href="#ftn.1.416_return">↵</a></div><div class="note" id="ftn.1.415"><span class="noteLabel">22. </span><div class="noteBody">Prim. Monika Kropej, The Horse as a Cosmological Creature in the Slovene Mythopoetic Heritage. <span style="font-style:italic">Studia mythologica Slavica</span> 1, 1998: 153–167; tu 157.</div> <a class="link_return" title="Go back to text" href="#ftn.1.415_return">↵</a></div><div class="note" id="ftn.1.414"><span class="noteLabel">23. </span><div class="noteBody">To pesem je J. Rudež objavil v opisu Kočevarjev „Das Herzogthum Gottschee, besprochen durch Prof. Richter und von Rudesch“. <span style="font-style:italic">Vorzeit und Gegenwart</span> [Posen] 1 (3), 1823: 257–278. Pozneje se ji je posvetil Jakob Kelemina, Die Meererin. <span style="font-style:italic">Südostforschungen</span> [Leipzig] 6, 1941, 823–831.</div> <a class="link_return" title="Go back to text" href="#ftn.1.414_return">↵</a></div><div class="note" id="ftn.1.413"><span class="noteLabel">24. </span><div class="noteBody">Zvijačna ugrabitev mlade matere (Lepa Vida): V: <span style="font-style:italic">Slovenske ljudske pesmi 5.</span> Ljubljana, 2007, 73–90, št. 244.</div> <a class="link_return" title="Go back to text" href="#ftn.1.413_return">↵</a></div></div></div></body></html>