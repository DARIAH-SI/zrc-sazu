<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>DUŠA POČKAJ</title><meta name="author" content="Martina Ratej"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"><span class="head">DUŠA POČKAJ</span></h1><div class="ss1" id="index-body.1_div.9"><div class="pagebreak" id="pb.146"> [(146)] </div><div class="pagebreak" id="pb.147"> [147] </div><div class="figure"><img src="media/09.png" alt=", igralka (* Lendava, 16.&#xA;                        november 1924 – † Ljubljana, 24. junij 1982)" class="graphic"/><div class="caption"><span style="font-weight:bold">Počkaj, Duša</span>, igralka (* Lendava, 16. november 1924 – † Ljubljana, 24. junij 1982)</div></div><p>»Petdeset let je malo – za katedralo.« Tako je Mila Kačič 16. novembra 1974 v imenu igralskih kolegic, ki so si delile garderobo in oder v ljubljanski Drami, voščila Duši Počkaj ob njenem abrahamu.<span id="ftn284_return"><a class="notelink" title="Mila Kačič, Prigodnice (Ljubljana: Mestno gledališče ljubljansko, 2009), 144; Ivanka Mežan, intervjuvala avtorica, Ljubljana, 28. junij 2018." href="#ftn284"><sup>284</sup></a></span> Kratko, jedrnato, povedno. Manj kot osem let kasneje se je ta igralska katedrala na odru te iste Drame, ki ji je bila zvesta vse od leta 1946, zrušila. Poleti 1982 je Duša Počkaj, ki jo je med predstavo Ostrovskega <span style="font-style:italic">Gozd</span> v režiji Georgija Para, v kateri je igrala graščakinjo Raiso Pavlovno Gurmižsko, na velikem odru ljubljanske Drame zadela kap, umrla. Za seboj je pustila na desetine velikih gledaliških vlog, s katerimi se je uveljavila kot vodilna karakterna igralka svojega časa. Nastopala je, čeprav ne pogosto, tudi v eksperimentalnih gledališčih (Oder 57, Ad hoc, EG Glej), igrala v mnogih radijskih igrah, TV-dramah, slovenskih filmih in se uveljavila še kot pevka šansonov. Pokopana je na ljubljanskih Žalah skupaj z možem igralcem Lojzetom Rozmanom, ki je umrl petnajst let kasneje.</p><div class="ss2" id="index-body.1_div.9_div.1"><h2><span class="head">***</span></h2><p>Duša Počkaj se je rodila v Lendavi in v tamkajšnjih matičnih knjigah je zapisano, da stoji njena rojstna hiša v središču Lendave, ki se je leta 1924 imenovala Dolnja <span class="pagebreak" id="pb.148"> [148] </span>Lendava.<span id="ftn285_return"><a class="notelink" title="Ivan Gabor, »Rojstna hiša Duše Počkaj v Lendavi«, Vestnik, 4. 5. 2000, 14; Zoltán Lendvai Kepe, Znameniti Lendavčani – Nevezetes lendvaiak (Lendava: G…" href="#ftn285"><sup>285</sup></a></span> V Lendavi, kamor so jugoslovanske oblasti po priključitvi Prekmurja Kraljevini SHS leta 1919 nastavljale svoje uradnike, so bili Počkajevi le nekaj let, nato so odšli v Srbijo, v Niš.<span id="ftn286_return"><a class="notelink" title="Zoltán Lendvai Kepe, telefonsko intervjuvala avtorica, 14. junij 2018." href="#ftn286"><sup>286</sup></a></span> Dušin oče Jakob Počkaj je bil državni uslužbenec, mati Cecilija pa učiteljica. Imela sta dve hčerki, Dušo in Tejo (Dorotejo), ki je zbolela za Parkinsonovo boleznijo in umrla že v šestdesetih letih minulega stoletja. Družina Počkaj se je zaradi očetove službe precej selila. V Nišu je bil Jakob Počkaj sekretar v banovini oziroma načelnik sreza, mama je učila, Duša pa obiskovala osnovno šolo in jo tam tudi končala. O svojih letih, preživetih v Srbiji, je kasneje le malo govorila.<span id="ftn287_return"><a class="notelink" title="Matija Rozman, telefonsko intervjuvala avtorica, 3. julij 2018." href="#ftn287"><sup>287</sup></a></span></p><p>Po vrnitvi družine v Ljubljano v tridesetih letih 20. stoletja se je Duša Počkaj vpisala na uršulinsko gimnazijo, zasebno šolo, ki so jo vodile nune. Počkajevi so se namreč vrnili iz Niša, ko se je šolsko leto že začelo oziroma vpis končal, vse ženske gimnazije razen klasične, ki pa Duše ni zanimala, so že bile polne in tako je pristala pri uršulinkah na privatni gimnaziji. Na njej je učil tudi Janko Mlakar, katehet, planinec, pisec humorističnih potopisov, ki je predaval verouk, obenem pa je vodil na šoli tudi svojo malo dramsko skupino in pisal nabožne igre. Ko je ena od članic te dramske skupine zbolela, naj bi vskočila druga dijakinja, takšna, ki bi se hitro naučila besedila. Mlakar je izbral Dušo Počkaj, ki pa je dvomila, da ji bodo doma dovolili igrati. Starši res niso bili navdušeni, a so ob Mlakarjevem obisku privolili: naj bo, a samo tokrat. Toda Mlakarju je bila Duša Počkaj v vlogi na odru tako všeč, da je prosil njene starše, naj ji dovolijo vpis v dramski krožek. Vsega tega se je igralka spominjala kasneje v izčrpnem intervjuju za novosadsko <span style="font-style:italic">Sceno</span>.<span id="ftn288_return"><a class="notelink" title="Feliks Pašić, »Glumci govore: s Dušom Počkaj«, Scena, časopis za pozorišnu umetnost, št. 3 (maj–junij 1981): 102–103, 116." href="#ftn288"><sup>288</sup></a></span> Tako je dijakinja uršulinske gimnazije Duša Počkaj okusila čar igralstva. V zaključni razred je dekle, ki je oboževalo balet, prišlo z dvema konjičkoma. Da bi lahko pela kot Edith Piaf in Josephine Baker, se je učila francoščino, sedela je ob radiu, prepevala in si zapisovala besedila. Pela je, kjerkoli je naneslo.<span id="ftn289_return"><a class="notelink" title="Duša Počkajeva – največje odkritje slovenskega filma, Tovariš, 26. februar 1961, 52." href="#ftn289"><sup>289</sup></a></span></p><p>Po gimnaziji se je najprej vpisala na arhitekturo. Hotela je biti modna risarka, kreatorka, vendar v Ljubljani takrat še ni bilo te smeri. Po nasvetu staršev, ki niso imeli denarja, da bi jo poslali študirat v tujino, bila pa je tudi že vojna, se je odločila <span class="pagebreak" id="pb.149"> [149] </span>za arhitekturo in obiskovala celo privatne ure risanja. Njen profesor na fakulteti je bil nekaj časa tudi Jože Plečnik.<span id="ftn290_return"><a class="notelink" title="Matija Rozman, telefonsko intervjuvala avtorica, 3. julij 2018." href="#ftn290"><sup>290</sup></a></span></p><p>V tem času je že bila del prijateljske družbe, ki se je ukvarjala z igralstvom in se ga učila v zasebnem razredu dramske igre Milana Skrbinška. Po koncu vojne leta 1945 je z njimi tudi ona odšla na ljubljansko Akademijo za igralsko umetnost na sprejemni izpit. Ni šlo gladko. »Z vami ne bo nič, pojdite raje študirat sceno,« ji je kar naravnost svetoval tedanji (prvi) rektor Akademije za igralsko umetnost, kasnejše AGRFT, Filip Kumbatovič Kalan, ko je študij komaj začenjala.<span id="ftn291_return"><a class="notelink" title="Tatjana Zidar, »Gledališki spomin: Duša Počkaj na odru ljubljanske Drame: ob 10-letnici njene smrti«, Maska, december 1992–januar 1993, 57." href="#ftn291"><sup>291</sup></a></span> Kasneje se ji je za to javno opravičil.<span id="ftn292_return"><a class="notelink" title="Ivanka Mežan, intervjuvala avtorica, 28. junij 2018." href="#ftn292"><sup>292</sup></a></span> Bolj kot na talent se je v tistem prvem povojnem času Akademije namreč gledalo na videz, višino, lep glas. Dušin glas ni bil visok, tenak ton violine, kakršen se je pričakoval od mladostnice, marveč globok, malce rezek žameten alt, Urban Koder je zanj rekel, da sodi v območje pozavne ali bas klarineta, iz svoje zunanjosti pa se je sama včasih ponorčevala takole: »Nos imam prifrknjen, da mi dežuje vanj, zobe pa – kot bi mi jih kdo s fračo nastreljal v usta.«<span id="ftn293_return"><a class="notelink" title="Polde Bibič, Velika igralska družina (Ljubljana: Mladinska knjiga, 2013), 130–131; Tanja Jaklič, »Ne dovolj lepa in izrazita, a vendar zvezda za vse č…" href="#ftn293"><sup>293</sup></a></span></p><p>Sprva so jo uvrstili v razred »ljudskega odra«, ki je bil nekakšna rezerva igralskega naraščaja. Na Akademiji so v prvih letih po vojni namreč pripravljali igralce, sploh tiste, ki so jih imeli za manj obetavne, tudi za vodenje amaterskih dramskih društev. Nekaj časa je študirala na dveh tirih, igralstvo in arhitekturo. Nasvetu staršev, naj ne tvega in naj ne študira samo igralstva, saj ne ve, ali je iz igralskega testa, se ni upirala. To je bil čas, ko je marsikateri študent na Akademiji zaradi občutka varnosti študiral še kaj drugega, a tudi zaradi neobetajočega začetka Počkajeva ni bila prepričana, da je Akademija njena prava izbira. Hoteli so jo vreči že v prvem letniku, a jo je rešilo, da se je na produkciji nad njeno igro navdušil Josip Vidmar; odtlej je bil njen položaj čisto drugačen.<span id="ftn294_return"><a class="notelink" title="Pašić, »Glumci govore«, 103." href="#ftn294"><sup>294</sup></a></span></p><p>Duša Počkaj je študirala v prvi povojni generaciji, ki je bila številčna in heterogena, najstarejši študentje so imeli tudi več kot štirideset let, najmlajši sedemnajst ali osemnajst. Nekateri so prišli naravnost iz partizanov. Čeprav je profesorica Mira Danilova takoj prepoznala talent Duše Počkaj za dramsko igro in prosila pristojne, da jo premestijo na oddelek dramske igre, ni takoj našla posluha za to. <span class="pagebreak" id="pb.150"> [150] </span>Precej študentov je med študijem odpadlo; tako jih je v oddelku dramske igre, ki ga je obiskovala Duša, ostalo malo več kot polovica. Med njenimi profesorji so bili Branko Gavella, Bojan Stupica, Marija Vera. Da je iz pravega igralskega testa, je pokazala že kot študentka prvega letnika, ko je statirala v predstavi <span style="font-style:italic">Agonija</span> Miroslava Krleže kot služabnica, ki prestrašena priteče na oder. Iz nje je hotela narediti pravo vlogo, zato se je prepirala s frizerko, naj ji naredi frizuro, kite tako, da bo videti, kot da je spala in jo je prebudil strel. Tu jo je videl tedanji tajnik Drame režiser Emil Smasek in ji dodelil, študentki, že leta 1946 vlogo Danice v <span style="font-style:italic">Velikem potovanju</span>, delu Nikolaja J. Šestakova, sledilo pa je še nekaj manjših vlog.<span id="ftn295_return"><a class="notelink" title="Prav tam, 103–105." href="#ftn295"><sup>295</sup></a></span></p><p>Jurij Souček, njen kasnejši igralski partner, s katerim sta bila »nenadomestljiv par«,<span id="ftn296_return"><a class="notelink" title="Bibič, Velika igralska družina, 149." href="#ftn296"><sup>296</sup></a></span> se spominja njunega prvega nastopa še z Akademije. Duša Počkaj je diplomirala v vlogi Nataše v <span style="font-style:italic">Treh sestrah</span> Antona Pavloviča Čehova v letniku Ivana Levarja leta 1950. Součka je Levar, ki je predstavo režiral, poklical iz nižjega letnika, iz razreda Vide Juvanove, da je v Dušini diplomski predstavi igral Natašinega moža. Predstava je potem gostovala po vsej Jugoslaviji, Duša je bila v njej fantastična in na gostovanju v Beogradu je tako navdušila, da so oboževalci ob odhodu tekli za vlakom – za Dušo.<span id="ftn297_return"><a class="notelink" title="Jurij Souček, intervjuvala avtorica, 29. maj 2018." href="#ftn297"><sup>297</sup></a></span></p><p>Specialko je Duša Počkaj opravila pri odličnem režiserju Branku Gavelli, a v režiserski vlogi je imela raje Bojana Stupico, ki je znal navdihniti igralce.<span id="ftn298_return"><a class="notelink" title="Pašić, »Glumci govore«, 114." href="#ftn298"><sup>298</sup></a></span> Po uspešno končani Akademiji, kjer je za svoje delo prejela tudi študentsko nagrado, je dobila mesto v ljubljanski Drami. V sezoni 1950/51 je doživela svoj debut. V alternaciji z Drago Ahačič je igrala Rozino v <span style="font-style:italic">Seviljskem brivcu</span> Pierra Beaumarchaisa. Prva njena res prava vloga po »tretjih mucah«, »tretjih ženah« in »drugih dekletih« pa je bila leta 1951 Billie Dawnova v komediji Garsona Kanina<span style="font-style:italic">Čez noč rojena</span>. Že z njo je pokazala, da ji karakterne vloge ležijo bolj kot vloge čistih naivk.<span id="ftn299_return"><a class="notelink" title="Prav tam, 105." href="#ftn299"><sup>299</sup></a></span></p><p>V Krleževi <span style="font-style:italic">Agoniji</span> je spet zaigrala leta 1963 v vlogi ruske grofice Madeleine Petrovne. To je bila ena njenih najtežjih nalog, saj se je morala kot mlada igralka izkazati ob veteranih Savi Severjevi, Stanetu Severju in Milanu Skrbinšku, vrh tega je vlogo prevzela neposredno po veliki Mariji Nablocki, Rusinji, ki je kot igralka predstavljala pojem v slovenskem gledališču. A čeprav je Duša Počkaj <span class="pagebreak" id="pb.151"> [151] </span>izjemno cenila Marijo Nablocko (od nje je za to priložnost sprejela rusizirano slovenščino, saj se Nablocka ni nikoli otresla ruskega naglasa), je vlogo zasnovala povsem drugače: z veliko več spoštovanja in sočutja do ponižane aristokratke Petrovne. In čeprav ni igrala glavne junakinje, je pritegnila veliko pozornost, s svojo Madeleine je po mnenju Rape Šuklje slavila nesporni triumf.<span id="ftn300_return"><a class="notelink" title="Rapa Šuklje, »O Duši Počkajevoj«, Scena, časopis za pozorišnu umetnost, št. 3 (maj–junij 1981): 132." href="#ftn300"><sup>300</sup></a></span></p><p>Petdeseta leta 20. stoletja so bila čas, ko so se vedno močneje pojavljale težnje po drugačni gledališki estetiki in novi repertoarni politiki. Ljubljanska Drama, ukoreninjena v svojo slavno preteklost, ki so jo zgodovinarji poimenovali doba evropeizacije, je sledila romantizirani lepi umetniški tradiciji slovenskega gledališča in si ob tem prizadevala za najboljši primer realizma v jugoslovanskem gledališču, kot je takratno umetniško smer označilo vodstvo gledališča, medtem ko so ji kritiki mlajšega rodu (Taras Kermauner, Herbert Gr<span style="font-style:italic">ü</span>n, Lojze Filipič, Primož Kozak) očitali predvsem stilno neenotnost in pomanjkanje jasne in načelne ideologije, nezadovoljni pa so bili tudi nekateri starejši kritiki.<span id="ftn301_return"><a class="notelink" title="Bibič, Velika igralska družina, 129–131." href="#ftn301"><sup>301</sup></a></span> Duša Počkaj je bila v teh razmerah prvi osvežujoči vetrič v igralski podobi. Že glasovno. Legenda pravi, da se je moderni teater Drame rodil tisti dan, ko je Duša Počkaj s svojim globokim, raskavim, zemeljskim glasom na odru prvič spregovorila »ljubim te«. Režiser je bil zgrožen, strogo je vprašal, kaj pa je to, igralkin odgovor pa se je glasil: »Tako čutim.«<span id="ftn302_return"><a class="notelink" title="Prav tam, 128." href="#ftn302"><sup>302</sup></a></span> Kot predstavnica mlade generacije je v ljubljanski Drami izoblikovala in formulirala nov estetski stil igre, sodobniki so v njenih odrskih likih prepoznavali »moderno žensko«. Že na samem začetku je opozorila nase ne le s svojim temnim glasom, temveč tudi s svojo ekspresivno navzočnostjo in z ostrimi tipološkimi izrisi, ki so napovedovali izrazito oblikovalko karakternih vlog.<span id="ftn303_return"><a class="notelink" title="Jože Dolmark, »Dušin kristal časa«, v:Poklon Duši Počkaj (Ljubljana: Slovenska kinoteka, 2004), brez paginacije." href="#ftn303"><sup>303</sup></a></span> In čeprav je kasneje obveljala za neponovljivo interpretinjo vlog v ameriški absurdni dramatiki, je njena ustvarjalnost zorela ob visoki kulturi francoske umetnosti, navsezadnje je obvladala francoščino in sodila v krog frankofilov.<span id="ftn304_return"><a class="notelink" title="Polde Bibič, »Francoska očarljivost«, v: Poklon Duši Počkaj (Ljubljana: Slovenska kinoteka, 2004), brez paginacije." href="#ftn304"><sup>304</sup></a></span></p><p>Leta 1952 se je zgodilo, da sta se v isti uprizoritvi, <span style="font-style:italic">Povabilu v grad</span> Jeana Anouilha, pojavili v vidnih vlogah dve igralski ikoni, dotedanja in prihodnja, Marija <span class="pagebreak" id="pb.152"> [152] </span>Vera in Duša Počkaj. In prišlo je do prenosa štafetne palice.<span id="ftn305_return"><a class="notelink" title="»Duša Počkaj«, Delo, 17. 7. 2000, 6." href="#ftn305"><sup>305</sup></a></span> Šlo je za jubilejno predstavo Marije Vere, medtem ko je Duša Počkaj takrat igrala v Drami že sedmo sezono. Marija Vera je veljala za izrazito tragedinjo, njena igra je bila privzdignjena, usmerjena k tragičnemu patosu, poudarjanju etične veličine, usodo junakinje je vzporejala s svojo lastno, njena formalna značilnost je bila poudarjeno pravilna in melodična dikcija. Duša Počkaj je bila v precejšnji meri njeno nasprotje, oblikovala je moderno žensko, moralno nič boljšo ali slabšo od modernega življenja, bila je polna neznanske energije, silovitosti in zagrizenosti, ne damsko zadržana, včasih celo prav cinično prostodušna ali premišljeno vulgarna. Posebna je bila tudi njena igralska erotičnost, ki se je dvigala visoko nad ceneno spolnost.<span id="ftn306_return"><a class="notelink" title="Prav tam, 6." href="#ftn306"><sup>306</sup></a></span></p><p>Na samem začetku se je svojskost umetnosti Duše Počkaj uveljavila predvsem v sodobnih delih francoske dramatike, v igrah Jeana Anouilha in Armanda Salacrouja. Duša je zaslovela kot prva moderna igralka, potem ko se je odlično ujela z režiserjem Francetom Jamnikom, ki je s svojim režijskim slogom uvedel v slovensko gledališče pojem modernizma.<span id="ftn307_return"><a class="notelink" title="Jurij Souček, intervjuvala avtorica, 29. maj 2018." href="#ftn307"><sup>307</sup></a></span> Kritiki (Jože Javoršek, Fran Albreht, Vladimir Kralj) so v njenih vlogah opažali »pogansko radoživost, kjer umolkne vsak patos«, »edini mondenski tip, pravo maršalizirano Francozinjo« in »varietejsko eleganco«.<span id="ftn308_return"><a class="notelink" title="Bibič, Velika igralska družina, 140." href="#ftn308"><sup>308</sup></a></span> Te oznake so bile novost v dotedanjem slovenskem igralstvu. Duše Počkaj se je oprijela oznaka Parižanka. A čeprav je v tem prvem obdobju svoje kariere že dokazala svojo veliko nadarjenost, ji zaradi estetske naravnanosti gledališča še ni uspelo ustvariti svojega igralskega kreda. To je mogla šele v delih sodobne ameriške dramatike, predvsem v drami absurda.<span id="ftn309_return"><a class="notelink" title="Prav tam, 141." href="#ftn309"><sup>309</sup></a></span></p><p>Ko je leta 1953 prvič nastopila kot Letta v drami Arthurja Millerja <span style="font-style:italic">Smrt trgovskega potnika</span> (režija Slavko Jan), se je kritik Fran Albreht o njej spraševal, ali je bila dovolj ameriška. Paradoksalno, saj je kasneje, v šestdesetih letih 20. stoletja, prav z vlogami Američank tako močno zaznamovala slovensko gledališče, da je Filip Kalan ob uprizoritvah Albeeja in Kopita ta novum v slovenskem gledališču poimenoval »teater Bojana Štiha, teater Mileta Koruna, teater Duše Počkajeve«.<span id="ftn310_return"><a class="notelink" title="Prav tam, 141–142." href="#ftn310"><sup>310</sup></a></span> Sredi petdesetih let 20. stoletja je igrala kar v dveh ameriških igrah: Mary v <span style="font-style:italic">Dekliški uri</span> Lillian Hellman, ki jo je režirala Balbina Baranovič, in Abigail v Millerjevem <span style="font-style:italic">Lovu na čarovnice</span> v Janovi režiji, torej dve podobni vlogi maščevalnih najstnic, <span class="pagebreak" id="pb.153"> [153] </span>ki se z lažnimi obtožbami maščujeta odraslim, vendar je njen ameriški repertoar dozorel šele v šestdesetih letih.</p><p>Pot na igralski vrh neprekosljivih se je začela leta 1960 z vlogo alkoholu in moškim vdane Carol v drami Tennesseeja Williamsa <span style="font-style:italic">Orfej se spušča</span>, kjer je bil njen soigralec Lojze Rozman, ki se je prav v tej igri dokončno zaljubil v svojo partnerko.<span id="ftn311_return"><a class="notelink" title="Prav tam, 144." href="#ftn311"><sup>311</sup></a></span> Poročila sta se in naslednje leto dobila sina Matijo, tudi poznejšega igralca, zaposlenega v ljubljanski Drami. Materinstvo je igralko zmedilo; če je bila prej skoraj neulovljiva, jo je sin zasidral.<span id="ftn312_return"><a class="notelink" title="Jurij Souček, intervjuvala avtorica, 29. maj 2018." href="#ftn312"><sup>312</sup></a></span> Tudi sama je v intervjuju za <span style="font-style:italic">Tovariš</span> zatrdila, da jo je materinstvo zelo spremenilo, ne le kot človeka, tudi kot igralko: »Vloge me notranje mnogo bolj pretresejo, bolj prizadenejo. Svet sem začela dojemati drugače in morda prav tu tiči vzrok za premik v mojem igranju. Ne vem, če sem dovolj razumljiva, toda povedala bi rada, da ob vsakem srečanju s človekom, pa najsi bo to človek iz krvi in mesa ali pa samo lik človeka v neki drami, mnogo premišljujem. Če je še tako negativno orisan, skušam najti v njem nekaj toplega – tiste vrline, za katere verjamem, da so v vsakem bitju. Ljudi namreč zdaj opazujem skozi svojega otroka.«<span id="ftn313_return"><a class="notelink" title="Alenka Bibič, »Počkajeva – Duša slovenskega gledališča«, Tovariš, 3. 3. 1966, 12." href="#ftn313"><sup>313</sup></a></span></p><p>V šestdesetih letih 20. stoletja je torej prišel čas njenih veličastnih vlog, ki je po Filipu Kalanu prinesel nov, svojevrsten stil – groteskni neorealizem.<span id="ftn314_return"><a class="notelink" title="Bibič, Velika igralska družina, 145." href="#ftn314"><sup>314</sup></a></span> Začelo se je z vlogo Mame v <span style="font-style:italic">Ameriškem snu</span> Edwarda Albeeja v režiji Žarka Petana (1963) in nadaljevalo z vlogo Marthe v <span style="font-style:italic">Kdo se boji Virginije Woolf</span> v režiji Mileta Koruna (1964). Martho je igrala po oceni Josipa Vidmarja »kot vražji in pijani stvor […] z vso potrebno silovitostjo, zagrizenostjo in psihično izumetničenostjo, ki so potrebne za to obsežno nalogo. Bila je prepričljivo vulgarna, odbijajoča in zapeljiva in prav po žensko trajno egocentrična, nevarna, hkrati pa vendarle še človeška, zlasti ob svojem končnem zlomu in v svoji smrtni utrujenosti od vsega, predvsem od tega neugnanega uničevalnega nagona«.<span id="ftn315_return"><a class="notelink" title="Zidar, »Gledališki spomin«, 58." href="#ftn315"><sup>315</sup></a></span> Druga velika igralka mlajše generacije Milena Zupančič je Virginijo Woolf prvič gledala kot gimnazijka in Duša Počkaj jo je začarala, kot Martha je bila groba, a ne brutalna, zapeljiva, a ne banalna, neskončno duhovita, strašno erotična, vsak trenutek povsem prepričljiva, govorila je resnične stvari na način, ki ni imel nobene zveze s patosom ali izmišljotino, skratka »neustavljiva zapeljivost telesa, glasu, misli in srca«.<span id="ftn316_return"><a class="notelink" title="Milena Zupančič, »O Duši Počkaj«, Gledališki list, št. 16 (2011/2012): 29." href="#ftn316"><sup>316</sup></a></span></p><div class="pagebreak" id="pb.154"> [154] </div><p>Z Jurijem Součkom, ki je v <span style="font-style:italic">Kdo se boji Virginije Woolf</span> igral Georgea, Marthinega moža, sta bila utiralca novih poti slovenskega igralstva v času, ko je bila ljubljanska Drama sicer znana po patosu in je občinstvo tisto, kar je videlo na odru, enačilo z resničnostjo, tako da je moralo biti vse plemenito, vzvišeno, dobro, in ko so igralci hodili za režiserjem s prošnjami, naj črta vse negativno iz njihovih vlog.<span id="ftn317_return"><a class="notelink" title="Jurij Souček, intervjuvala avtorica, 29. maj 2018." href="#ftn317"><sup>317</sup></a></span> Počkajeva in Souček sta bila enakovredna igralca, usklajena, drug drugega dopolnjujoča, izjemno inteligentna, nenadomestljiv par, s tem da je – tako ugotavlja Polde Bibič – ljubezen gledalcev požela Duša: Souček je osvojil razum gledalcev, Duša je začarala njihova srca. Bila sta utemeljitelja grotesknega neorealizma v slovenskem teatru, »Souček je bil v njem velik, vrhunski, neponovljiv, a Duša je bila genialna«.<span id="ftn318_return"><a class="notelink" title="Bibič, Velika igralska družina, 149–150." href="#ftn318"><sup>318</sup></a></span> Jurij Souček se spominja, da mu je Samo Hubad kasneje iz Japonske pisal, da sta bila boljša od filmskega para Elizabeth Taylor in Richarda Burtona, ki sta nastopila v vlogi Marthe in Georgea v filmu, posnetem po tej Albeejevi drami.<span id="ftn319_return"><a class="notelink" title="Jurij Souček, intervjuvala avtorica, 29. maj 2018." href="#ftn319"><sup>319</sup></a></span></p><p>Zlata doba Duše Počkaj je sovpadala z obdobjem, ko je Dramo vodil Bojan Štih (1961–1969). V tem času so nastale njene zapletene karakterne študije od Albeejeve Marthe in Maggie v <span style="font-style:italic">Po padcu</span> Arthurja Millerja prek Gospe Rosepettle v <span style="font-style:italic">Oh, očka, ubogi očka itd.</span> Arthurja Kopita do Marije Tudor v drami Ivana Mraka z istim naslovom. Žela je tudi mednarodne pohvale. Ko jo je v vlogah Marte in Gospe Rosopettle na gostovanju v Varšavi gledal znani kritik A. W. Kral, je vzkliknil, da je to najboljša igralka, kar jih je kdaj videl.<span id="ftn320_return"><a class="notelink" title="Dušan Moravec, Vasja Predan, Sto slovenskih dramskih umetnikov (Ljubljana: Prešernova družba, 2001), 138." href="#ftn320"><sup>320</sup></a></span></p><p>Duša Počkaj je rada poudarjala, da je igralka detajla, nervoze, nikakor pa ni herojinja. Ameriške dramatike je imela rada, ker njihove ženske niso brezoblične device, ampak ženske iz mesa in krvi, podvržene uporu, strastem. Klasika ji ni bila tako blizu, ker so ženski liki v njej, po njenem mnenju, nedograjeni, ženske pasivne, le sence ali nekakšna nagrada za dobro opravljeno delo, v nasprotju z moškimi, ki se borijo za neke ideale in so, še zlasti pri Shakespearu, izvrstni.<span id="ftn321_return"><a class="notelink" title="Zidar, »Gledališki spomin«, 59." href="#ftn321"><sup>321</sup></a></span></p><p>Rada je imela tudi komedije in ustvarila je vrsto zanimivih kreacij v delih Antona Tomaža Linharta, Molliera, Nikolaja Gogolja, Držića, tudi Shakespeara. Sama je trdila, da ima raje komedije kot tragedije, ker ni v življenju nikoli nič samo <span class="pagebreak" id="pb.155"> [155] </span>čista tragedija, niti vojna ne, ki jo je izkusila na lastni koži.<span id="ftn322_return"><a class="notelink" title="Pašić, »Glumci govore«, 105." href="#ftn322"><sup>322</sup></a></span> Vrh njene ustvarjalnosti pa je bil vendarle v oblikovanju negativnih vlog, bile so v osnovi odbijajoče, takšne, s kakršnimi si igralci praviloma ne pridobivajo naklonjenosti gledalcev, a skoznje je sevala igralkina pozitivna energija, ki je premagovala gledalce. V šestdesetih letih 20. stoletja se je razvila v vodilno igralko, v sedemdesetih, po smrti Staneta Severja, pa je nesporno zavzela vrh in celo presegla Severja v tem, da ni hodila po uhojenih ustvarjalnih poteh kakor on, ki je te poti sicer poglobil in oplemenitil, ampak je v dramatiki absurda, predvsem ameriški, naravnost revolucionarno izumljala nove igralske izraze.<span id="ftn323_return"><a class="notelink" title="Bibič, »Francoska očarljivost«, brez paginacije." href="#ftn323"><sup>323</sup></a></span></p><p>Po Štihovem odhodu oziroma izgonu iz Drame za Dušo Počkaj ni bilo več tako velikih vlog. V času medvladja so še nastale nekatere njene pomembne vloge, tako Afra v <span style="font-style:italic">Dogodku v mestu Gogi</span> Slavka Gruma, lady Macbeth, Pamela v Anouilhovem <span style="font-style:italic">Orkestru</span>, s prihodom Janeza Šenka na vrh Drame pa je bilo opaziti očiten osip v njenem repertoarju; tako je v sezoni 1972/73 igrala samo Julijino dojiljo. Ko je Polde Bibič razmišljal o razlogih za to izrinjanje velike igralke, je ugibal, da je bila morda kriva za to Dušina globoka in iskrena vernost, saj je bil novi ravnatelj ideološko ozek človek.<span id="ftn324_return"><a class="notelink" title="Bibič, Velika igralska družina, 152–153." href="#ftn324"><sup>324</sup></a></span> Duša Počkaj namreč ni skrivala, da je katoličanka.<span id="ftn325_return"><a class="notelink" title="Pašić, »Glumci govore«, 126." href="#ftn325"><sup>325</sup></a></span> Prav mogoče pa je tudi, da je Duša Počkaj kdaj preveč odkrito povedala Janezu Šenku, kaj si misli o njegovem ravnateljevanju, ki ga je zavračala večina igralcev, je še ugibal Bibič.<span id="ftn326_return"><a class="notelink" title="Bibič, Velika igralska družina, 153." href="#ftn326"><sup>326</sup></a></span></p><p>To je bil čas zelo napetih razmer, namesto prijateljskega druženja, ki je prevladovalo v času Štihovega vodenja Drame, so se naselili med igralce prepiri in zagrizena razdvojenost, nekdaj prijateljska igralska družina se je razcepila v dve sovražni skupini. Pristaši novega politično nastavljenega direktorja so se »trudili obnoviti tradicijo in utrditi prvaški, egocentrični sistem«, drugi, mednje je sodila tudi Duša Počkaj, pa so videli smisel Drame »v sodobnem čutenju sveta in v zanosu skupinske igre«.<span id="ftn327_return"><a class="notelink" title="Prav tam, 154–155." href="#ftn327"><sup>327</sup></a></span> Z Majdo Potokar sta celo razmišljali o odhodu oziroma prestopu v Mestno gledališče.</p><p>Duša Počkaj je že leta 1961 kot Polly v <span style="font-style:italic">Operi za tri groše</span> Bertolda Brechta in v režiji Franceta Jamnika dokazala, da je zaradi izjemnega smisla za petje šansonov oziroma songov in ironičnosti svoje igre idealna interpretka Brechta. Vendar so <span class="pagebreak" id="pb.156"> [156] </span>jo v sezoni 1975/76, ko je bila <span style="font-style:italic">Opera za tri groše</span> spet na sporedu Drame, zasedli samo v stranski vlogi Bezniške Jenny, v vlogi stare Peachumke, ki bi bila za Dušo Počkaj idealna, pa drugo, mlajšo igralko. A je Duša v svojem edinem nastopu v tej predstavi zapela song o piratski ljubici tako sijajno, da predstava ni bila več <span style="font-style:italic">Opera za tri groše</span>, temveč »Opera za Jenny« oziroma »Dušina opera«.<span id="ftn328_return"><a class="notelink" title="Prav tam, 153–154." href="#ftn328"><sup>328</sup></a></span></p><p>S posebnim hripavim glasom je opozorila nase že leta 1957 na Večeru ljubezenske lirike, prvi predstavitvi eksperimentalnega Odra 57, in že takrat so po pripovedovanju režiserja Žarka Petana zlasti mlajši gledalci sprejeli razgibano interpretacijo Duše Počkaj z navdušenjem, drugi pa so se ob njenem kabaretnem petju nejevoljno mrščili zaradi nevzvišenega podajanja poezije.<span id="ftn329_return"><a class="notelink" title="Zidar, »Gledališki spomin«, 57." href="#ftn329"><sup>329</sup></a></span> Kasneje so glasbeni strokovnjaki Dušino mojstrsko pevsko interpretacijo songov in šansonov tako po temnem glasu kot po izrazni ekspresivnosti primerjali z Edith Piaf, Lotte Lenya in Ello Fitzgerald.<span id="ftn330_return"><a class="notelink" title="Moravec, Predan,Sto slovenskih dramskih umetnikov, 139; Jure Potokar, »Na dlani srce, v srcu zaklad«, Razgledi, 17. 3. 1999, 26." href="#ftn330"><sup>330</sup></a></span> Vendar ni nikoli izdala svoje plošče. Šele po njeni smrti je založba Sanje izdala zgoščenko in kaseto <span style="font-style:italic">Šansoni</span> z enaindvajsetimi ohranjenimi pesmimi iz obdobja 1960–1976, ki jih je pela Duša Počkaj.<span id="ftn331_return"><a class="notelink" title="»Šansoni Duše Počkaj«, Delo, 17. 12. 1998, 7." href="#ftn331"><sup>331</sup></a></span> V zvočnih zapisih so se ohranili le delci njenega pevskega opusa.</p><p>Glas Duše Počkaj s svojevrstno altovsko hripavostjo, ki je kasneje postal nekakšna norma na slovenskem odru, da so jo bolj ali manj posrečeno posnemale mlajše kolegice, bogat z obiljem niansiranih tonov, je prišel do izraza tudi v radijskih igrah. Na trakovih je ohranjenih 195 radijskih iger z njenimi vlogami, od Vešče v Shakespearovem <span style="font-style:italic">Macbethu</span> v režiji Mirča Kraglja (1953) do Mirandoline v komediji Carla Goldonija in v režiji Maše Slavec (1981). Za vlogo Emily v drami <span style="font-style:italic">Pod snežnim pogorjem</span> Wolfganga Weyraucha je dobila leta 1960 prvo nagrado za najboljšo vlogo na jugoslovanskem festivalu radijske drame v Novem Sadu v močni konkurenci (drugi je bil Fabjan Šovagović, tretji Ljuba Tadić),<span id="ftn332_return"><a class="notelink" title="»Duša Počkajeva in Mirč Kragelj nagrajena«, Večer, 16. 4. 1960, 2." href="#ftn332"><sup>332</sup></a></span> za vlogo Ose v <span style="font-style:italic">Pravljici o modrem </span>Franeta Puntarja in v režiji Rosande Sajko pa so jo nagradili na tednu jugoslovanske radijske igre leta 1968.<span id="ftn333_return"><a class="notelink" title="Lilijana Nedič, »Duša Počkaj: sem samo igralka«, v: Poklon Duši Počkaj (Ljubljana: Slovenska kinoteka, 2004), brez paginacije." href="#ftn333"><sup>333</sup></a></span> Leta 1969 je bila nagrajena tudi za vlogo v <span style="font-style:italic">Intervjuju</span>, radijski drami Matjaža Kmecla.</p><div class="pagebreak" id="pb.157"> [157] </div><p>Leta 1959 je Duša Počkaj začela nastopati tudi v dramah ljubljanske televizije (<span style="font-style:italic">Vojak v ognju</span>, <span style="font-style:italic">Don Juanovo pismo</span>, <span style="font-style:italic">Mračni zarotniki</span>, <span style="font-style:italic">Trdnjava</span>, <span style="font-style:italic">Svet brez sovraštva</span>, <span style="font-style:italic">Srečanje</span>, <span style="font-style:italic">Temna hrastovina</span>, <span style="font-style:italic">Avtostop</span>, <span style="font-style:italic">Balada o ulici</span>, <span style="font-style:italic">Hiša Marije Pomočnice</span>, <span style="font-style:italic">Sobota dopoldan</span>, <span style="font-style:italic">Vida</span>, <span style="font-style:italic">Nenavadni dogodki v Kotu</span>, <span style="font-style:italic">Mati</span>, <span style="font-style:italic">Dobrotnica</span>, <span style="font-style:italic">Blagor premagancev</span>, <span style="font-style:italic">Delovni dan sestre Marije</span>) in TV nadaljevankah (<span style="font-style:italic">Anatol</span>, <span style="font-style:italic">Mali oglasi</span>, <span style="font-style:italic">Vos</span>, <span style="font-style:italic">Cvetje v jeseni</span>, <span style="font-style:italic">Konec tedna</span>, <span style="font-style:italic">Slike iz leta 1941</span>, <span style="font-style:italic">Gorenčev vrag</span>, <span style="font-style:italic">Geniji in genijalci</span>). Ustvarila je vrsto odličnih karakternih vlog, a se v televizijskih arhivih nekatere TV drame niso ohranile, saj so bile igrane »v živo«.<span id="ftn334_return"><a class="notelink" title="Prav tam." href="#ftn334"><sup>334</sup></a></span></p><p>Filmsko platno je zavzela v naskoku, a ne kot rosno dekle. V mladosti se je pojavila na velikem platnu samo enkrat: kot statistka brez teksta, le v dveh kadrih, in še to v drugem planu v filmu <span style="font-style:italic">Jara gospoda</span> (1953).<span id="ftn335_return"><a class="notelink" title="Prav tam." href="#ftn335"><sup>335</sup></a></span> V njem je režiser Bojan Stupica razdelil vloge tako, da bi v enem filmu združil vso potenco tedanjega slovenskega igralstva, s tenkim občutkom gledališčnika je vedel, da mora upoštevati tudi Dušo Počkaj, čeprav je bila tedaj začetnica.<span id="ftn336_return"><a class="notelink" title="Rapa Šuklje, »Duša Počkajeva«, v:Poklon Duši Počkaj (Ljubljana: Slovenska kinoteka, 2004), brez paginacije." href="#ftn336"><sup>336</sup></a></span> V petdesetih letih 20. stoletja je bila na več avdicijah za nastope v slovenskih pa tudi v drugorazrednih koprodukcijskih filmih, vendar brez uspeha. Veliko vlogo, vredno njene igralske veličine, ji je omogočil Boštjan Hladnik z vlogo Maruše rdečelaske v svojem <span style="font-style:italic">Plesu v dežju</span> leta 1961, ko je imela že šestintrideset let. Nekako samoumevno je bilo, da si je Hladnik, režiser »francoske šole«, po vrnitvi iz Pariza za zvezdo svojega prvega filma, ki nazorno izpričuje njegovo navezanost na francosko filmsko kulturo, izbral prav Dušo Počkaj z njenim »imidžem Parižanke«.<span id="ftn337_return"><a class="notelink" title="Bibič, »Francoska očarljivost«, brez paginacije." href="#ftn337"><sup>337</sup></a></span> Vloga Maruše, ženske in igralke, ki hrepeni, ljubi, čuti in propade, ji je bila pisana na kožo, tudi Hladnik je bil zadovoljen. Kasneje je Dušo po moči igralskega sevanja primerjal z Greto Garbo in Bette Davis, obenem pa obžaloval okoliščine, ki slovenskemu filmu niso dale, da bi ujel svoj trenutek in igralko predstavil svetu.<span id="ftn338_return"><a class="notelink" title="Šuklje, »Duša Počkajeva«, brez paginacije." href="#ftn338"><sup>338</sup></a></span></p><p>Hladnikov film in Duša Počkaj v vlogi Maruše rdečelaske sta sprožila pravi vihar in delitev na nasprotnike in privržence. Po številnih kritičnih in političnih napadih na film in neodobravanje kinematografskega občinstva je prišla projekcija v puljsko areno, kjer so jo spremljali medklici in žvižganja. Občinstvo je na moč nazorno kazalo svoje nezadovoljstvo, cinefili pa so s kriki in divjim ploskanjem izražali svoje navdušenje in prevzetost. A bili so trenutki, ko so prevzeto onemeli <span class="pagebreak" id="pb.158"> [158] </span>vsi, to so bili prizori, v katerih je blestela Duša – Maruša.<span id="ftn339_return"><a class="notelink" title="Prav tam." href="#ftn339"><sup>339</sup></a></span> Ob koncu je prevladal aplavz, ki se je širil od prvih vrst proti ložam, in od tistega večera je bilo jasno, v čigave roke bo šla Arena za glavno žensko vlogo. Tisto leto je bilo za Slovence najbolj uspešno v vsej zgodovini puljskega festivala, dobili so Zlato (<span style="font-style:italic">Balada o trobenti in oblaku</span>) in Srebrno (<span style="font-style:italic">Veselica</span>) areno za film, Zlato areno za glavno moško vlogo (Miha Baloh) in Zlato areno za filmsko fotografijo (Rudi Vavpotič), a najbolj odmevna je bila, po vsej Jugoslaviji, Zlata arena Duše Počkaj. Postala je znana širom Jugoslavije.<span id="ftn340_return"><a class="notelink" title="Nedič, »Duša Počkaj: sem samo igralka«, brez paginacije." href="#ftn340"><sup>340</sup></a></span> Kot je zapisala Rapa Šuklje, zvezda je bila rojena, slovenski, jugoslovanski film pa ni vedel, kaj početi z njo.<span id="ftn341_return"><a class="notelink" title="Šuklje, »Duša Počkajeva«, brez paginacije." href="#ftn341"><sup>341</sup></a></span></p><p>Leta 1962 je Duša Počkaj nastopila, prvič skupaj z možem Lojzetom Rozmanom, v prvi slovenski kriminalki, filmu režiserja Janeta Kavčiča <span style="font-style:italic">Minuta za umor</span>. Vloga estradne zvezde kabaretne pevke Line ji je bila pisana na kožo, in ko je bil film končan, ji je bilo žal, da je z montažo izpadlo precej kadrov. Po mnenju filmskih kritikov in zgodovinarjev režiserju ta izlet v žanrski film ni najbolj uspel. V filmu je zapela še enkrat, leta 1976, uvodni song, ki ga je komponiral Bojan Adamič, v <span style="font-style:italic">Idealistu</span> Igorja Pretnarja, v katerem sicer ni igrala. Leta 1962 je nastopila še v filmu <span style="font-style:italic">Tistega lepega dne</span> v režiji Franceta Štiglica in v vlogi Hedvike, Stelle del Nord, prenesla svoj talent za komedijo tudi na filmsko platno. Sledile so stranske vloge žena in mater (v filmih <span style="font-style:italic">Zarota</span>, <span style="font-style:italic">Sedmina</span>, <span style="font-style:italic">Begunec</span>) in epizodne vloge starejših žensk (<span style="font-style:italic">Amandus</span>, <span style="font-style:italic">Grajski biki</span>, <span style="font-style:italic">Cvetje v jeseni</span>, <span style="font-style:italic">Krč</span>). V stranskih vlogah je nastopila tudi v filmih zunaj Slovenije, pri čemer nikoli ni bila nadsinhronizirana. V filmu Fadila Hadžića <span style="font-style:italic">Divji angeli</span> je nastopila v stranski vlogi matere. Tudi Vlatko Filipović jo je v <span style="font-style:italic">Devetem čudu na vzhodu</span> zasedel v vlogi matere, nekakšne moderne Jokaste, a je bil slep za igralske možnosti velike igralke. V slovenskem, jugoslovanskem filmu Duša Počkaj ni dobila pravega mesta, film jo je uporabil, ni pa gradil na njej – za vloge, kakršne ji je odmerjal, je bila z eno ali dvema izjemama kratko malo prevelika.<span id="ftn342_return"><a class="notelink" title="Dolmark, »Dušin kristal časa«; Šuklje, »Duša Počkajeva«; Nedič, »Duša Počkaj: sem samo igralka«, vse brez paginacije." href="#ftn342"><sup>342</sup></a></span></p><p>Leta 1979 je dočakala svojo zadnjo veliko vlogo, spet v režiji Boštjana Hladnika, v filmu <span style="font-style:italic">Ubij me nežno</span> in si z nizanjem vrste odtenkov in detajlov v preobrazbi iz navadne gospodinje v obsedeno prevajalko kriminalnih romanov prislužila posebno priznanje na celjskem tednu domačega filma. Istega leta je dobila <span class="pagebreak" id="pb.159"> [159] </span>za to vlogo na festivalu igralskih stvaritev v Nišu še svoje zadnje jugoslovansko filmsko priznanje, kip cesarice Teodore za najboljšo glavno žensko vlogo.</p><p>V ljubljanski Drami je šele leta 1977, ko je tam spet režiral Žarko Petan, ki je bil v obdobju grotesknega neorealizma pogosto njen režiser, dobila veliko vlogo v <span style="font-style:italic">Velikanih z gore </span>Luigija Pirandella, igrala je konteso Ilse. Leta 1981 je izčrpano igralko ob koncu sezone oplazila lažja kap in zdravnik ji je, strastni kadilki, svetoval opustitev kajenja.<span id="ftn343_return"><a class="notelink" title="Ivanka Mežan, intervjuvala avtorica, 28. junij 2018." href="#ftn343"><sup>343</sup></a></span> Kljub posledicam bolezni se je vrnila na oder in v <span style="font-style:italic">Zdravnicah</span> Rolfa Hochhutha odigrala dr. Lidijo Kowalenko, ki se zaplete v korumpirano kupčevanje s farmacevtsko industrijo. To je bila njena najbolj realistična vloga, Bibič jo je označil kot neorealistično, »če pod to razumemo igro ljudi s ceste, ki niso šolani igralci«.<span id="ftn344_return"><a class="notelink" title="Bibič, Velika igralska družina, 164." href="#ftn344"><sup>344</sup></a></span> Po bolezni je namreč Duša Počkaj nekoliko težje govorila, kot nekdo, ki malo preveč popije ali se šele navaja na zobno protezo. Ta njen govor se je odlično skladal z likom zdravnice, razpete med pridobitništvo in moralno odgovornost, igralka je celo svoj hendikep znala izrabiti v pravo smer. A predstava občinstva ni ogrela, strokovna kritika pa je bila ostra. Počkajevi je Andrej Inkret očital, da je bila v vlogi Kowalenkove »očitno indisponirana«, kar pomeni v gledališkem žargonu opita, okajena. Počkajeva je molčala in igrala.<span id="ftn345_return"><a class="notelink" title="Prav tam, 164–166." href="#ftn345"><sup>345</sup></a></span></p><p>Potem je prišla njena zadnja vloga, grofica Gurmižska, z njo je spet očarala občinstvo in zadovoljila kritike. V <span style="font-style:italic">Gozdu</span> sta bili na odru zadnjič skupaj dve veliki igralki, izjemni umetnici in prijateljici, Duša Počkaj in Majda Potokar. Duša je igrala ostarelo rusko plemkinjo, Majda priletno oskrbnico posestva. Kritiki so se strinjali, da gre za mojstrski duet.<span id="ftn346_return"><a class="notelink" title="Prav tam, 170." href="#ftn346"><sup>346</sup></a></span></p><p>Gurmižska Duše Počkaj je bila beckettovsko mračna, skoraj grozljiva. Pravzaprav tragična, ker jo je pretrgala smrt.<span id="ftn347_return"><a class="notelink" title="Prav tam, 173." href="#ftn347"><sup>347</sup></a></span> V sredo, 23. junija, je Duša Počkaj tik pred iztekom gledališke sezone med predstavo <span style="font-style:italic">Gozda</span> doživela srčni napad na velikem odru. Njen soigralec Polde Bibič, ki je igral Nesrečnikova, se je kasneje spominjal, da je bilo že nekaj dni hudo vroče, soparno in da je tisto sredo Duša prišla po celodnevnem snemanju v teater utrujena. V tistem obdobju je namreč zelo intenzivno delala tako v Drami kot na RTV. A na odru utrujenosti ni pokazala, bila je polna moči, šarma, duhovitosti.<span id="ftn348_return"><a class="notelink" title="Prav tam, 173, 176." href="#ftn348"><sup>348</sup></a></span> Sploh pa ni bilo prvič, da je prišla na predstavo »zmatrana«, kot je rada potarnala, a jo je utrujenost minila, takoj ko <span class="pagebreak" id="pb.160"> [160] </span>se je začel na odru dialog, takrat je oživela, s sijajem v očeh, kot da bi jo oplazila božja iskra.<span id="ftn349_return"><a class="notelink" title="Jurij Souček, intervjuvala avtorica, 29. maj 2018." href="#ftn349"><sup>349</sup></a></span> Tudi Maja Blagovič, ki je igrala v <span style="font-style:italic">Gozdu</span> mlado Dušino (grofičino) varovanko Aksjušo, se spominja, da je Počkajeva kljub težavam z govorom zaradi kapi vlogo Gurmižske, v kateri je bilo veliko teksta, odigrala ambiciozno, z vehemenco in šarmom, ki ga Dušina naslednica v tej igri po njeni smrti ni mogla nadomestiti.<span id="ftn350_return"><a class="notelink" title="Maja Blagovič, intervjuvala avtorica, 19. avgust 2018." href="#ftn350"><sup>350</sup></a></span></p><p>Ko se je predstava tisto junijsko sredo prevesila v drugo polovico, bilo je med odrskim prizorom Bibiča z Blagovičevo, je Duša Počkaj, ko jo je inspicient poklical, v garderobi vstala, potem pa se po dveh korakih zgrudila, omedlela, a se takoj zavedla. Vztrajala je, da bo odigrala do konca, a ni šlo. Predstavo so sredi prizora Bibiča in Blagovičeve prekinili, prišel je Lojze Rozman in Dušo odpeljal domov, ko se ji je ponoči stanje poslabšalo, pa so jo odpeljali v Klinični center, kjer je v četrtek, 24. junija, umrla. Odšla je skromno, brez pompa, kakršnega so bili pred njo deležni nekateri veliki igralci in igralke.<span id="ftn351_return"><a class="notelink" title="Bibič, Velika igralska družina, 177–178." href="#ftn351"><sup>351</sup></a></span></p><p>Za njo je ostala množica vlog, od tega več kot sto gledaliških, z galerijo znamenitih, značajsko zapletenih odrskih usod, ki jih je Duša Počkaj oblikovala s tenkočutnim psihološkim senčenjem, a hkrati tudi s sarkazmom obarvano senzibilnostjo razkrojenih modernih žensk, pri čemer je njihove tesnobe izrazno mojstrila z znamenito, zanjo tako značilno igro živcev. Na prvi pogled je bilo vse to podobno realističnemu interpretiranju, ki pa ga je Duša Počkaj nadvse ekspresivno nadzidavala z nadihi tragigrotesknosti in absurda, ki sta bila po njenih besedah bližja resničnosti kot resničnost sama.<span id="ftn352_return"><a class="notelink" title="Moravec, Predan, Sto slovenskih umetnikov, 138–139." href="#ftn352"><sup>352</sup></a></span></p><p>Ostale so njene nagrade: Zlata arena in nagrada kritike iz Pulja (1961) za vlogo Maruše v Hladnikovem <span style="font-style:italic">Plesu v dežju</span>, nagrada Prešernovega sklada 1962, prav tako za vlogo Maruše, in priznanje Metoda Badjure za isto vlogo, Župančičeva 1965 in Prešernova nagrada 1966 za gledališki opus v letu poprej, nagradi <span style="font-style:italic">Večernjih novosti</span> na Sterijevem pozorju za vlogo Dore v <span style="font-style:italic">Veselju do življenja</span> Jožeta Javorška leta 1959 in za Terezo v <span style="font-style:italic">Kongresu</span> Primoža Kozaka 1968, Zlati lovorov venec na gledališkem festivalu v Sarajevu za vlogo Mame v Albeejevem <span style="font-style:italic">Ameriškem snu</span> (1963) in za gospo Rosepettle v Kopitovem <span style="font-style:italic">Oh očka, ubogi očka itd.</span> (1966), priznanje Igralka leta na tednu slovenskega filma v Celju leta 1979, nagrada Carica Teodora v Nišu za vlogo tete v filmu <span style="font-style:italic">Ubij me nežno</span> (1980).</p><div class="pagebreak" id="pb.161"> [161] </div><p>Ostali so tudi spomini sodobnikov nanjo kot na igralko, obdarjeno s silno igralsko karizmo, z ostrim umom, blago ironijo, s sposobnostjo sodobnega čutenja sveta in z zanosom skupinske igre.<span id="ftn353_return"><a class="notelink" title="Dolmark, »Dušin kristal časa«, brez paginacije." href="#ftn353"><sup>353</sup></a></span> Ostala so pričevanja, da je bila zelo delavna, na režiserje se je naslanjala in jih poslušala, a njen talent in karizma sta bila včasih, če so ji dodelili vlogo, ki bi morala ostati v ozadju, za režiserje celo moteča, kajti tako na začetku kot na koncu kariere, ko je igrala manj vpadljive spremljevalke mladih junakinj, se je dogajalo, da je prav ona pritegnila vso pozornost občinstva, čeprav je bila goreča zagovornica ansambelske igre.<span id="ftn354_return"><a class="notelink" title="Šuklje, »O Duši Počkajevoj«, 129." href="#ftn354"><sup>354</sup></a></span> Tako goreča, da je noben režiser ni nagovoril za monodramo.<span id="ftn355_return"><a class="notelink" title="Prav tam, 133." href="#ftn355"><sup>355</sup></a></span> Ostal je spomin igralskih kolegov na njeno izjemno modrost, ne v vsakdanjem življenju, tu je bila najbrž prelahkomiselna do življenja, ki mu zdravniki pravijo zdravo, ampak v umetnosti; bila je polna veličastne širine in velike človečnosti, v življenju pa preprosta ženska, neposredna, odprta do vsakogar, iskrena, prijetna, celo skromna, pa vendar zavita v nekakšno očarljivo skrivnostnost, ki je najbrž lastnost velikih umetnikov.<span id="ftn356_return"><a class="notelink" title="Bibič, Velika igralska družina, 151–152." href="#ftn356"><sup>356</sup></a></span></p></div><div class="abstract" id="index-body.1_div.9_div.2"><h2><span class="head">POVZETEK</span></h2><p>Duša Počkaj sodi v vrh slovenskega igralstva. Čeprav njen začetek ob vpisu na ljubljansko igralsko akademijo po drugi svetovni vojni ni bil spodbuden, se je kasneje uveljavila kot vodilna karakterna igralka svojega časa. Po končani akademiji je v sezoni 1950/51 dobila mesto v ljubljanski Drami. Kmalu je pokazala, da ji karakterne vloge ležijo bolj kot vloge čistih naivk. S talentom, francoskim šarmom in z globokim, rahlo hripavim glasom je prinesla v ljubljansko Dramo, ujeto med romantizirano slavno preteklost in novi jugoslovanski realizem, nov veter. Bila je predstavnica mlade generacije, ki je v ljubljanski Drami izoblikovala in formulirala nov, estetski stil igre, sodobniki so v njenih odrskih likih prepoznavali »moderno žensko«. Takoj je opozorila nase tudi s svojo ekspresivno navzočnostjo in z ostrimi tipološkimi izrisi, ki so napovedovali izrazito oblikovalko karakternih vlog. Čeprav je kasneje obveljala za neponovljivo interpretinjo vlog v ameriški absurdni dramatiki, je njena ustvarjalnost zorela ob visoki kulturi francoske umetnosti. Vrh kariere je dosegla v delih sodobne ameriške dramatike, predvsem <span class="pagebreak" id="pb.162"> [162] </span>v drami absurda; šestdeseta leta 20. stoletja so bila čas njenih veličastnih vlog, oblikovala je nov, svojevrsten stil – groteskni neorealizem. Zlata doba igralke je sovpadala z obdobjem, ko je Dramo vodil Bojan Štih (1961–1969). V ljubljanski Drami je ostala vso svojo gledališko kariero, v kateri je ustvarila več kot sto vlog, poleg tega tudi skoraj dvesto vlog v radijskih dramah, igrala je še na televiziji in v filmu. Vloga Maruše v filmu <span style="font-style:italic">Ples v dežju</span> Boštjana Hladnika ji je prinesla vrsto nagrad in prepoznavnost po vsej Jugoslaviji.</p></div><div class="bibliography" id="index-body.1_div.9_div.3"><h2><span class="head">VIRI IN LITERATURA</span></h2><div class="ss3" id="index-body.1_div.9_div.3_div.1"><h3><span class="head">USTNI VIRI</span></h3><p>Maja Blagovič, intervjuvala avtorica, Trst, 19. avgust 2018.</p><p>Zoltán Lendvai Kepe, intervjuvala avtorica, telefonsko, 14. junij 2018.</p><p>Ivanka Mežan, intervjuvala avtorica, Ljubljana, 28. junij 2018.</p><p>Matija Rozman, intervjuvala avtorica, telefonsko, 3. julij 2018.</p><p>Jurij Souček, intervjuvala avtorica, Ljubljana, 29. maj 2018.</p></div><div class="ss3" id="index-body.1_div.9_div.3_div.2"><h3><span class="head">MONOGRAFIJE</span></h3><div class="biblfree">Bibič, Polde. <span style="font-style:italic">Izgon: pričevanja</span>. Ljubljana: Nova revija, 2003.</div><div class="biblfree">Bibič, Polde. <span style="font-style:italic">Velika igralska družina: spomini in izpovedi</span>. Ljubljana: Mladinska knjiga, 2013.</div><div class="biblfree">Dolmark, Jože in Vrdlovec, Zdenko in Šuklje, Rapa in Bibič, Polde in Nedič, Lilijana. <span style="font-style:italic">Poklon Duši Počkaj</span>. Ljubljana: Slovenska kinoteka, 2004.</div><div class="biblfree"><span style="font-style:italic">Filmografija slovenskih celovečernih filmov 1931–1993</span>. Ur. Silvan Furlan. Ljubljana: Slovenski gledališki in filmski muzej, 1994.</div><div class="biblfree">Kačič, Mila. <span style="font-style:italic">Prigodnice. </span>Ljubljana: Mestno gledališče ljubljansko, 2009.</div><div class="biblfree">Lendvai Kepe, Zoltán, <span style="font-style:italic">Znameniti Lendavčani – Nevezetes lendvaiak</span>. I. Lendava: Galerija-Muzej Lendava, 2014.</div><div class="biblfree">Moravec, Dušan in Predan, Vasja. <span style="font-style:italic">Sto slovenskih dramskih umetnikov</span>. Ljubljana: Prešernova družba, 2001.</div><div class="biblfree"><span style="font-style:italic">Osebnosti: veliki slovenski biografski leksikon.</span> Ljubljana: Mladinska knjiga 2008.</div></div><div class="ss3" id="index-body.1_div.9_div.3_div.3"><h3><span class="head">ČASOPISNI VIRI/ČLANKI</span></h3><div class="biblfree">Bibič, Alenka. »Počkajeva – duša slovenskega gledališča – pogovor z igralko Dušo Počkajevo«. <span style="font-style:italic">Tovariš</span>, 3. marec 1966.</div><div class="biblfree">»Duša Počkajeva: največje odkritje slovenskega filma«. <span style="font-style:italic">Tovariš</span>, 26. februar 1961.</div><div class="biblfree">»Duša Počkajeva in Mirč Kragelj nagrajena«. <span style="font-style:italic">Večer</span>, 16. 4. 1960.</div><div class="biblfree">Jaklič, Tanja. »Ne dovolj lepa in izrazita, a vendar zvezda za vse čase: Duša Počkaj, igralka«. <span style="font-style:italic">Delo</span>, 15. julij 1998.</div><div class="biblfree">Kralj, Lado. »Duša Počkaj«. <span style="font-style:italic">Delo</span>, 17. 7. 2000.</div><div class="biblfree">Pašić, Feliks. »Glumci govore: s Dušom Počkaj«. <span style="font-style:italic">Scena, časopis za pozorišnu umetnost</span>, št. 3 (maj–junij 1981).</div><div class="biblfree">Potokar, Jure. »Na dlani srce, v srcu zaklad«. <span style="font-style:italic">Razgledi</span>, št. 6 (1999).</div><div class="pagebreak" id="pb.163"> [163] </div><div class="biblfree">Šuklje, Rapa. »O Duši Počkajevoj«. <span style="font-style:italic">Scena, časopis za pozorišnu umetnost</span>, št. 3 (maj–junij 1981).</div><div class="biblfree">Zidar, Tatjana. »Gledališki spomin: Duša Počkaj na odru ljubljanske Drame: ob 10-letnici njene smrti«. <span style="font-style:italic">Maska</span>, št. 1 (december 1992–januar 1993).</div><div class="biblfree">Zupančič, Milena. »O Duši Počkaj«. <span style="font-style:italic">Gledališki list SNG Drama Ljubljana</span>, št. 16 (2011/2012).</div></div><div class="ss3" id="index-body.1_div.9_div.3_div.4"><h3><span class="head">FOTO:</span></h3><p>SLOGI (Studio Potrč).</p></div></div><div class="byline"><span style="font-weight:bold">Darka Zvonar Predan</span>, univ. dipl. sociologinja, upokojena novinarka časnika <span style="font-style:italic">Večer</span>, publicistka, Vojašniška 10, 2000 Maribor, <a class="link_ref" href="mailto:darka.zvonar@vecer.com">darka.zvonar@vecer.com</a></div></div><!--Notes in [div]--><div class="notes"><div class="note" id="ftn284"><span class="noteLabel">284. </span><div class="noteBody">Mila Kačič, <span style="font-style:italic">Prigodnice</span> (Ljubljana: Mestno gledališče ljubljansko, 2009), 144; Ivanka Mežan, intervjuvala avtorica, Ljubljana, 28. junij 2018.</div> <a class="link_return" title="Go back to text" href="#ftn284_return">↵</a></div><div class="note" id="ftn285"><span class="noteLabel">285. </span><div class="noteBody">Ivan Gabor, »Rojstna hiša Duše Počkaj v Lendavi«, <span style="font-style:italic">Vestnik</span>, 4. 5. 2000, 14; Zoltán Lendvai Kepe, <span style="font-style:italic">Znameniti Lendavčani – Nevezetes lendvaiak </span>(Lendava: Galerija-Muzej Lendava, 2014), 56.</div> <a class="link_return" title="Go back to text" href="#ftn285_return">↵</a></div><div class="note" id="ftn286"><span class="noteLabel">286. </span><div class="noteBody">Zoltán Lendvai Kepe, telefonsko intervjuvala avtorica, 14. junij 2018.</div> <a class="link_return" title="Go back to text" href="#ftn286_return">↵</a></div><div class="note" id="ftn287"><span class="noteLabel">287. </span><div class="noteBody">Matija Rozman, telefonsko intervjuvala avtorica, 3. julij 2018.</div> <a class="link_return" title="Go back to text" href="#ftn287_return">↵</a></div><div class="note" id="ftn288"><span class="noteLabel">288. </span><div class="noteBody">Feliks Pašić, »Glumci govore: s Dušom Počkaj«, <span style="font-style:italic">Scena, časopis za pozorišnu umetnost</span>, št. 3 (maj–junij 1981): 102–103, 116.</div> <a class="link_return" title="Go back to text" href="#ftn288_return">↵</a></div><div class="note" id="ftn289"><span class="noteLabel">289. </span><div class="noteBody">Duša Počkajeva – največje odkritje slovenskega filma, <span style="font-style:italic">Tovariš</span>, 26. februar 1961, 52.</div> <a class="link_return" title="Go back to text" href="#ftn289_return">↵</a></div><div class="note" id="ftn290"><span class="noteLabel">290. </span><div class="noteBody">Matija Rozman, telefonsko intervjuvala avtorica, 3. julij 2018.</div> <a class="link_return" title="Go back to text" href="#ftn290_return">↵</a></div><div class="note" id="ftn291"><span class="noteLabel">291. </span><div class="noteBody">Tatjana Zidar, »Gledališki spomin: Duša Počkaj na odru ljubljanske Drame: ob 10-letnici njene smrti«, <span style="font-style:italic">Maska</span>, december 1992–januar 1993, 57.</div> <a class="link_return" title="Go back to text" href="#ftn291_return">↵</a></div><div class="note" id="ftn292"><span class="noteLabel">292. </span><div class="noteBody">Ivanka Mežan, intervjuvala avtorica, 28. junij 2018.</div> <a class="link_return" title="Go back to text" href="#ftn292_return">↵</a></div><div class="note" id="ftn293"><span class="noteLabel">293. </span><div class="noteBody">Polde Bibič, <span style="font-style:italic">Velika igralska družina</span> (Ljubljana: Mladinska knjiga, 2013), 130–131; Tanja Jaklič, »Ne dovolj lepa in izrazita, a vendar zvezda za vse čase: Duša Počkaj, igralka«, <span style="font-style:italic">Delo</span>, 15. 7. 1998, 9.</div> <a class="link_return" title="Go back to text" href="#ftn293_return">↵</a></div><div class="note" id="ftn294"><span class="noteLabel">294. </span><div class="noteBody">Pašić, »Glumci govore«, 103.</div> <a class="link_return" title="Go back to text" href="#ftn294_return">↵</a></div><div class="note" id="ftn295"><span class="noteLabel">295. </span><div class="noteBody">Prav tam, 103–105.</div> <a class="link_return" title="Go back to text" href="#ftn295_return">↵</a></div><div class="note" id="ftn296"><span class="noteLabel">296. </span><div class="noteBody">Bibič, <span style="font-style:italic">Velika igralska družina</span>, 149.</div> <a class="link_return" title="Go back to text" href="#ftn296_return">↵</a></div><div class="note" id="ftn297"><span class="noteLabel">297. </span><div class="noteBody">Jurij Souček, intervjuvala avtorica, 29. maj 2018.</div> <a class="link_return" title="Go back to text" href="#ftn297_return">↵</a></div><div class="note" id="ftn298"><span class="noteLabel">298. </span><div class="noteBody">Pašić, »Glumci govore«, 114.</div> <a class="link_return" title="Go back to text" href="#ftn298_return">↵</a></div><div class="note" id="ftn299"><span class="noteLabel">299. </span><div class="noteBody">Prav tam, 105.</div> <a class="link_return" title="Go back to text" href="#ftn299_return">↵</a></div><div class="note" id="ftn300"><span class="noteLabel">300. </span><div class="noteBody">Rapa Šuklje, »O Duši Počkajevoj«, <span style="font-style:italic">Scena, časopis za pozorišnu umetnost</span>, št. 3 (maj–junij 1981): 132.</div> <a class="link_return" title="Go back to text" href="#ftn300_return">↵</a></div><div class="note" id="ftn301"><span class="noteLabel">301. </span><div class="noteBody">Bibič, <span style="font-style:italic">Velika igralska družina</span>, 129–131.</div> <a class="link_return" title="Go back to text" href="#ftn301_return">↵</a></div><div class="note" id="ftn302"><span class="noteLabel">302. </span><div class="noteBody">Prav tam, 128.</div> <a class="link_return" title="Go back to text" href="#ftn302_return">↵</a></div><div class="note" id="ftn303"><span class="noteLabel">303. </span><div class="noteBody">Jože Dolmark, »Dušin kristal časa«, v:<span style="font-style:italic">Poklon Duši Počkaj</span> (Ljubljana: Slovenska kinoteka, 2004), brez paginacije.</div> <a class="link_return" title="Go back to text" href="#ftn303_return">↵</a></div><div class="note" id="ftn304"><span class="noteLabel">304. </span><div class="noteBody">Polde Bibič, »Francoska očarljivost«, v: <span style="font-style:italic">Poklon Duši Počkaj </span>(Ljubljana: Slovenska kinoteka, 2004), brez paginacije.</div> <a class="link_return" title="Go back to text" href="#ftn304_return">↵</a></div><div class="note" id="ftn305"><span class="noteLabel">305. </span><div class="noteBody">»Duša Počkaj«, <span style="font-style:italic">Delo</span>, 17. 7. 2000, 6.</div> <a class="link_return" title="Go back to text" href="#ftn305_return">↵</a></div><div class="note" id="ftn306"><span class="noteLabel">306. </span><div class="noteBody">Prav tam, 6.</div> <a class="link_return" title="Go back to text" href="#ftn306_return">↵</a></div><div class="note" id="ftn307"><span class="noteLabel">307. </span><div class="noteBody">Jurij Souček, intervjuvala avtorica, 29. maj 2018.</div> <a class="link_return" title="Go back to text" href="#ftn307_return">↵</a></div><div class="note" id="ftn308"><span class="noteLabel">308. </span><div class="noteBody">Bibič, <span style="font-style:italic">Velika igralska družina</span>, 140.</div> <a class="link_return" title="Go back to text" href="#ftn308_return">↵</a></div><div class="note" id="ftn309"><span class="noteLabel">309. </span><div class="noteBody">Prav tam, 141.</div> <a class="link_return" title="Go back to text" href="#ftn309_return">↵</a></div><div class="note" id="ftn310"><span class="noteLabel">310. </span><div class="noteBody">Prav tam, 141–142.</div> <a class="link_return" title="Go back to text" href="#ftn310_return">↵</a></div><div class="note" id="ftn311"><span class="noteLabel">311. </span><div class="noteBody">Prav tam, 144. </div> <a class="link_return" title="Go back to text" href="#ftn311_return">↵</a></div><div class="note" id="ftn312"><span class="noteLabel">312. </span><div class="noteBody">Jurij Souček, intervjuvala avtorica, 29. maj 2018.</div> <a class="link_return" title="Go back to text" href="#ftn312_return">↵</a></div><div class="note" id="ftn313"><span class="noteLabel">313. </span><div class="noteBody">Alenka Bibič, »Počkajeva – Duša slovenskega gledališča«, <span style="font-style:italic">Tovariš</span>, 3. 3. 1966, 12.</div> <a class="link_return" title="Go back to text" href="#ftn313_return">↵</a></div><div class="note" id="ftn314"><span class="noteLabel">314. </span><div class="noteBody">Bibič, <span style="font-style:italic">Velika igralska družina</span>, 145.</div> <a class="link_return" title="Go back to text" href="#ftn314_return">↵</a></div><div class="note" id="ftn315"><span class="noteLabel">315. </span><div class="noteBody">Zidar, »Gledališki spomin«, 58.</div> <a class="link_return" title="Go back to text" href="#ftn315_return">↵</a></div><div class="note" id="ftn316"><span class="noteLabel">316. </span><div class="noteBody">Milena Zupančič, »O Duši Počkaj«, <span style="font-style:italic">Gledališki list</span>, št. 16 (2011/2012): 29.</div> <a class="link_return" title="Go back to text" href="#ftn316_return">↵</a></div><div class="note" id="ftn317"><span class="noteLabel">317. </span><div class="noteBody">Jurij Souček, intervjuvala avtorica, 29. maj 2018.</div> <a class="link_return" title="Go back to text" href="#ftn317_return">↵</a></div><div class="note" id="ftn318"><span class="noteLabel">318. </span><div class="noteBody">Bibič, <span style="font-style:italic">Velika igralska družina</span>, 149–150.</div> <a class="link_return" title="Go back to text" href="#ftn318_return">↵</a></div><div class="note" id="ftn319"><span class="noteLabel">319. </span><div class="noteBody">Jurij Souček, intervjuvala avtorica, 29. maj 2018.</div> <a class="link_return" title="Go back to text" href="#ftn319_return">↵</a></div><div class="note" id="ftn320"><span class="noteLabel">320. </span><div class="noteBody">Dušan Moravec, Vasja Predan, <span style="font-style:italic">Sto slovenskih dramskih umetnikov</span> (Ljubljana: Prešernova družba, 2001), 138.</div> <a class="link_return" title="Go back to text" href="#ftn320_return">↵</a></div><div class="note" id="ftn321"><span class="noteLabel">321. </span><div class="noteBody">Zidar, »Gledališki spomin«, 59. </div> <a class="link_return" title="Go back to text" href="#ftn321_return">↵</a></div><div class="note" id="ftn322"><span class="noteLabel">322. </span><div class="noteBody">Pašić, »Glumci govore«, 105.</div> <a class="link_return" title="Go back to text" href="#ftn322_return">↵</a></div><div class="note" id="ftn323"><span class="noteLabel">323. </span><div class="noteBody">Bibič, »Francoska očarljivost«, brez paginacije.</div> <a class="link_return" title="Go back to text" href="#ftn323_return">↵</a></div><div class="note" id="ftn324"><span class="noteLabel">324. </span><div class="noteBody">Bibič, <span style="font-style:italic">Velika igralska družina</span>, 152–153.</div> <a class="link_return" title="Go back to text" href="#ftn324_return">↵</a></div><div class="note" id="ftn325"><span class="noteLabel">325. </span><div class="noteBody">Pašić, »Glumci govore«, 126.</div> <a class="link_return" title="Go back to text" href="#ftn325_return">↵</a></div><div class="note" id="ftn326"><span class="noteLabel">326. </span><div class="noteBody">Bibič, <span style="font-style:italic">Velika igralska družina</span>, 153.</div> <a class="link_return" title="Go back to text" href="#ftn326_return">↵</a></div><div class="note" id="ftn327"><span class="noteLabel">327. </span><div class="noteBody">Prav tam, 154–155.</div> <a class="link_return" title="Go back to text" href="#ftn327_return">↵</a></div><div class="note" id="ftn328"><span class="noteLabel">328. </span><div class="noteBody">Prav tam, 153–154.</div> <a class="link_return" title="Go back to text" href="#ftn328_return">↵</a></div><div class="note" id="ftn329"><span class="noteLabel">329. </span><div class="noteBody">Zidar, »Gledališki spomin«, 57. </div> <a class="link_return" title="Go back to text" href="#ftn329_return">↵</a></div><div class="note" id="ftn330"><span class="noteLabel">330. </span><div class="noteBody">Moravec, Predan,<span style="font-style:italic">Sto slovenskih dramskih umetnikov</span>, 139; Jure Potokar, »Na dlani srce, v srcu zaklad«, <span style="font-style:italic">Razgledi</span>, 17. 3. 1999, 26.</div> <a class="link_return" title="Go back to text" href="#ftn330_return">↵</a></div><div class="note" id="ftn331"><span class="noteLabel">331. </span><div class="noteBody">»Šansoni Duše Počkaj«, <span style="font-style:italic">Delo</span>, 17. 12. 1998, 7.</div> <a class="link_return" title="Go back to text" href="#ftn331_return">↵</a></div><div class="note" id="ftn332"><span class="noteLabel">332. </span><div class="noteBody">»Duša Počkajeva in Mirč Kragelj nagrajena«, <span style="font-style:italic">Večer</span>, 16. 4. 1960, 2.</div> <a class="link_return" title="Go back to text" href="#ftn332_return">↵</a></div><div class="note" id="ftn333"><span class="noteLabel">333. </span><div class="noteBody">Lilijana Nedič, »Duša Počkaj: sem samo igralka«, v: <span style="font-style:italic">Poklon Duši Počkaj</span> (Ljubljana: Slovenska kinoteka, 2004), brez paginacije.</div> <a class="link_return" title="Go back to text" href="#ftn333_return">↵</a></div><div class="note" id="ftn334"><span class="noteLabel">334. </span><div class="noteBody">Prav tam.</div> <a class="link_return" title="Go back to text" href="#ftn334_return">↵</a></div><div class="note" id="ftn335"><span class="noteLabel">335. </span><div class="noteBody">Prav tam.</div> <a class="link_return" title="Go back to text" href="#ftn335_return">↵</a></div><div class="note" id="ftn336"><span class="noteLabel">336. </span><div class="noteBody">Rapa Šuklje, »Duša Počkajeva«, v:<span style="font-style:italic">Poklon Duši Počkaj </span>(Ljubljana: Slovenska kinoteka, 2004), brez paginacije.</div> <a class="link_return" title="Go back to text" href="#ftn336_return">↵</a></div><div class="note" id="ftn337"><span class="noteLabel">337. </span><div class="noteBody">Bibič, »Francoska očarljivost«, brez paginacije.</div> <a class="link_return" title="Go back to text" href="#ftn337_return">↵</a></div><div class="note" id="ftn338"><span class="noteLabel">338. </span><div class="noteBody">Šuklje, »Duša Počkajeva«, brez paginacije.</div> <a class="link_return" title="Go back to text" href="#ftn338_return">↵</a></div><div class="note" id="ftn339"><span class="noteLabel">339. </span><div class="noteBody">Prav tam.</div> <a class="link_return" title="Go back to text" href="#ftn339_return">↵</a></div><div class="note" id="ftn340"><span class="noteLabel">340. </span><div class="noteBody">Nedič, »Duša Počkaj: sem samo igralka«, brez paginacije.</div> <a class="link_return" title="Go back to text" href="#ftn340_return">↵</a></div><div class="note" id="ftn341"><span class="noteLabel">341. </span><div class="noteBody">Šuklje, »Duša Počkajeva«, brez paginacije.</div> <a class="link_return" title="Go back to text" href="#ftn341_return">↵</a></div><div class="note" id="ftn342"><span class="noteLabel">342. </span><div class="noteBody">Dolmark, »Dušin kristal časa«; Šuklje, »Duša Počkajeva«; Nedič, »Duša Počkaj: sem samo igralka«, vse brez paginacije.</div> <a class="link_return" title="Go back to text" href="#ftn342_return">↵</a></div><div class="note" id="ftn343"><span class="noteLabel">343. </span><div class="noteBody">Ivanka Mežan, intervjuvala avtorica, 28. junij 2018.</div> <a class="link_return" title="Go back to text" href="#ftn343_return">↵</a></div><div class="note" id="ftn344"><span class="noteLabel">344. </span><div class="noteBody">Bibič, <span style="font-style:italic">Velika igralska družina</span>, 164.</div> <a class="link_return" title="Go back to text" href="#ftn344_return">↵</a></div><div class="note" id="ftn345"><span class="noteLabel">345. </span><div class="noteBody">Prav tam, 164–166.</div> <a class="link_return" title="Go back to text" href="#ftn345_return">↵</a></div><div class="note" id="ftn346"><span class="noteLabel">346. </span><div class="noteBody">Prav tam, 170.</div> <a class="link_return" title="Go back to text" href="#ftn346_return">↵</a></div><div class="note" id="ftn347"><span class="noteLabel">347. </span><div class="noteBody">Prav tam, 173.</div> <a class="link_return" title="Go back to text" href="#ftn347_return">↵</a></div><div class="note" id="ftn348"><span class="noteLabel">348. </span><div class="noteBody">Prav tam, 173, 176.</div> <a class="link_return" title="Go back to text" href="#ftn348_return">↵</a></div><div class="note" id="ftn349"><span class="noteLabel">349. </span><div class="noteBody">Jurij Souček, intervjuvala avtorica, 29. maj 2018.</div> <a class="link_return" title="Go back to text" href="#ftn349_return">↵</a></div><div class="note" id="ftn350"><span class="noteLabel">350. </span><div class="noteBody">Maja Blagovič, intervjuvala avtorica, 19. avgust 2018.</div> <a class="link_return" title="Go back to text" href="#ftn350_return">↵</a></div><div class="note" id="ftn351"><span class="noteLabel">351. </span><div class="noteBody">Bibič, <span style="font-style:italic">Velika igralska družina</span>, 177–178.</div> <a class="link_return" title="Go back to text" href="#ftn351_return">↵</a></div><div class="note" id="ftn352"><span class="noteLabel">352. </span><div class="noteBody">Moravec, Predan, <span style="font-style:italic">Sto slovenskih umetnikov</span>, 138–139.</div> <a class="link_return" title="Go back to text" href="#ftn352_return">↵</a></div><div class="note" id="ftn353"><span class="noteLabel">353. </span><div class="noteBody">Dolmark, »Dušin kristal časa«, brez paginacije.</div> <a class="link_return" title="Go back to text" href="#ftn353_return">↵</a></div><div class="note" id="ftn354"><span class="noteLabel">354. </span><div class="noteBody">Šuklje, »O Duši Počkajevoj«, 129.</div> <a class="link_return" title="Go back to text" href="#ftn354_return">↵</a></div><div class="note" id="ftn355"><span class="noteLabel">355. </span><div class="noteBody">Prav tam, 133.</div> <a class="link_return" title="Go back to text" href="#ftn355_return">↵</a></div><div class="note" id="ftn356"><span class="noteLabel">356. </span><div class="noteBody">Bibič, <span style="font-style:italic">Velika igralska družina</span>, 151–152.</div> <a class="link_return" title="Go back to text" href="#ftn356_return">↵</a></div></div></div></body></html>