<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>JETTE OSTAN VEJRUP</title><meta name="author" content="Martina Ratej"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"><span class="head">JETTE OSTAN VEJRUP</span></h1><div class="ss1" id="index-body.1_div.7"><div class="pagebreak" id="pb.098"> [(98)] </div><div class="pagebreak" id="pb.099"> [99] </div><div class="figure"><img src="media/07.png" alt=", igralka (* Gørding,&#xA;                        Danska, 27. julij 1962)" class="graphic"/><div class="caption"><span style="font-weight:bold">Ostan Vejrup, Jette</span>, igralka (* Gørding, Danska, 27. julij 1962)</div></div><div class="ss2" id="index-body.1_div.7_div.1"><h2><span class="head">Danska igralka, ki je osvojila slovenski jezik in slovenski oder</span></h2><p>Rodila se je mami Ingrid Vejrup, r. Nielsen, gospodinji, in očetu Henryju Vejrupu, po poklicu mizarju, v manjšem kraju v regiji Vestjylland na jugozahodu Danske (leta 2018 je bilo v Gørdingu uradno 1759 prebivalcev). Po osnovni šoli, ki jo je v letih 1969–78 obiskovala v Gørdingu, se je leta 1978 vpisala na gimnazijo Esbjerg Statsskole in jo končala leta 1981. Nato je leto dni delala ter potovala po Evropi in Sovjetski zvezi, kar je dokaj običajno za mlade Dance po končani srednji šoli. V šolskem letu 1982–83 se je igralsko izobraževala na mednarodni Århus Teater Akademi (Århus, Danska). Leta 1983 je kot Il dottore tri mesece nastopala v New Orleansu (ZDA) v ulični predstavi <span style="font-style:italic">Dell'arte Vikings</span>, ki jo je režiral Jonatan Paul Cook (profesor na Århus Teater Akademi ter profesor in direktor Dell’ Arte International School of Physical Theatre, Humboldt State University v Kaliforniji, ZDA). Istega leta je nastopala kot Fru Frederiksen v predstavi <span style="font-style:italic">Holger Danske</span> (Komedie Kompagniet, Kobenhavn), s katero so pol leta gostovali po Danski.</p><div class="pagebreak" id="pb.100"> [100] </div><p>Leta 1984 je bila sprejeta na študij igre na mednarodno gledališko šolo École International de théâtre Jacques Lecoq v Parizu in tam študirala dve leti, do leta 1986. Sama je o njej povedala: »To šolo obiskujejo igralci pa tudi režiserji in koreografi z vsega sveta, ta mednarodni utrip pa je zelo spodbuden in ustvarjalen. Zame je bila prav ta šola čas, ki mi je najbolj odprl oči na področju ustvarjalnosti.«<span id="ftn138_return"><a class="notelink" title="Tanja Lesničar - Pučko, »Jette Ostan Vejrup, danska igralka na naših gledaliških odrih, se predstavlja. Besede, ki izvirajo iz telesa«, Dnevnik, 21. 1…" href="#ftn138"><sup>138</sup></a></span> Ustvarjalci iz različnih dežel so »tam študirali vse, od barv, giba, zvoka do starih oblik gledališča«.<span id="ftn139_return"><a class="notelink" title="Jette Ostan Vejrup v intervjuju. Živa Agrež, »Igrati in ljubiti«, Jana, 20. 2. 1991, 21." href="#ftn139"><sup>139</sup></a></span> Prav na tej šoli je spoznala Borisa Ostana, svojega bodočega moža, s katerim sta leto dni delovala v isti skupini. Po šolanju v Parizu je Boris Ostan doma služil vojaški rok, Jette pa se je vrnila na Dansko. Tam je v šolskem letu 1986–87 poučevala gib in improvizacijo na mednarodni The Commedia School (ustanovitelja Ole Brekke in Carlo Mazzone) v Kobenhavnu. Jeseni 1987 sta z dramskim igralcem Borisom Ostanom (od leta 1987 soprogom) skupaj režirala Jarryjevega <span style="font-style:italic">Kralja Ubuja</span> v gledališču Gellerupscenen v Århusu, potem pa se na povabilo Simona McBurneyja, soustanovitelja in umetniškega vodje (ki se je prav tako šolal v Parizu pri Lecoqu), pridružila londonski igralski skupini Theatre de Complicité: leta 1988 sta nastopala v predstavi <span style="font-style:italic">Anything for a Quiet Life </span>(premiera 1987). Jette Ostan Vejrup je delo v skupini opisala takole: »Način dela v tej skupini je temeljil na določeni temi. Tisto sezono smo našo predstavo gradili na 'strahu'. Vsi igralci smo improvizirali na to temo in s to improvizacijo v predstavi izoblikovali tudi naše medsebojne odnose. Tak način dela je poznala že commedia dell'arte. To je gledališče, ki nikoli ne umre, ki nikoli ne postane rutina, je nenehen izziv in riziko za igralca in vso skupino.«<span id="ftn140_return"><a class="notelink" title="Prav tam, 22." href="#ftn140"><sup>140</sup></a></span> Igra o kafkovskem življenju pisarne je bila leta 1989 nominirana za Lawrence Olivier Award. Z njo so gostovali na Škotskem, Irskem, v Italiji in Španiji.</p><p>Leta 1989 je Jette nastopila kot Martha v predstavi <span style="font-style:italic">Når Djævle Elsker </span>(avtor in režiser Jonathan Paul Cook, Teatergruppen Vestenvinden v Randersu) in kot Elizabeth v predstavi <span style="font-style:italic">Dr. Jekyll og Mr. Hyde</span> Roberta L. Stevensona (avtorica odrske priredbe in režiserka Josefine Ottesen, gledališka skupina Fairplay v Holbæku) na Danskem. Istega leta – nekaj časa je bila razpeta med delom na Danskem in v Sloveniji – je prvič nastopila na slovenskem odru: z Borisom Ostanom sta nastopila v mini drami <span style="font-style:italic">Železniške informacije</span> Petra Handkeja (del projekta <span style="font-style:italic">5 ½</span>, <span class="pagebreak" id="pb.101"> [101] </span>omnibusa več režiserjev) v Eksperimentalnem gledališču Glej. Od takrat živi in dela v Sloveniji. Do začetka leta 2004 je ustvarjala kot svobodna umetnica, od 1. februarja 2004 pa je zaposlena v Mestnem gledališču ljubljanskem (MGL). Zaradi rojstva treh otrok – hčerk Lucije in Lare ter sina Rubena – v letih 1991 in 1995 ter skoraj vse leto 1999 ni delala kot igralka.</p><p>Jette Ostan Vejrup je o svojih igralskih začetkih na Slovenskem povedala: »Začela sem v Gledališču Glej z enim samim stavkom: 'Rada bi šla v Stock!'«<span id="ftn141_return"><a class="notelink" title="Iva Kosmos, »'Začela sem z enim samim stavkom'«, Dnevnik, 16. 9. 2011, 21." href="#ftn141"><sup>141</sup></a></span> Njen slovenski igralski debut in predstava sploh sta doživela izrazito pohvalne kritike: Rapa Šuklje je v <span style="font-style:italic">Dnevniku</span> ugotovila, da »v odlično izpeljani mimični govorici spreminjajočega se odnosa med dvema potnikoma, ki čakata na postaji, […] v režiji Koprivškove doživimo pravo ekshibicijo Lecoqove šole«,<span id="ftn142_return"><a class="notelink" title="Rapa Šuklje, »Novost v Eksperimentalnem gledališču Glej. Minidrame – nadgrajene«,Dnevnik, 17. 3. 1989." href="#ftn142"><sup>142</sup></a></span> Andrej Inkret je zapisal, da predstava »z doslednim, rafiniranim občutkom /za/ groteskno komiko duhovito razširja neposredni verbalni obseg predloge ter doseže s skrajno precizno detajliranim nastopom Borisa Ostana (v družbi z Jette Ostan Vejrup) nesporen igralski vrhunec večera«,<span id="ftn143_return"><a class="notelink" title="Andrej Inkret, »Pet in pol«, Delo, 7. 3. 1989." href="#ftn143"><sup>143</sup></a></span> Lojze Smasek je ocenil, da je besedilo v Gleju zaživelo kot »virtuozna smešnica« ter pohvalil »odlično komiko obeh«,<span id="ftn144_return"><a class="notelink" title="Lojze Smasek, »Nova uprizoritev v Eksperimentalnem gledališču GLEJ. Različno oživljene igrice«, Večer, 22. 3. 1989." href="#ftn144"><sup>144</sup></a></span> Veno Taufer pa je zapisal: »Režiserka Nevenka Koprivšek je Handkejeve <span style="font-style:italic">Železniške informacije</span> […] z interpretoma Borisom Ostanom in Jette Ostan Vejrup napolnila z ljubeznivim (gegovskim) humorjem, ki je v svoji kompoziciji podteksta razkril drobno, prisrčno humoresko, katere lirizem je bil nemalo prav po zaslugi obeh igralcev posredovan sveže, očarljivo zabavno.«<span id="ftn145_return"><a class="notelink" title="Veno Taufer, »Eksperimentalno gledališče Glej. Pet in pol«, Naši razgledi, 12. 5. 1989." href="#ftn145"><sup>145</sup></a></span></p><p>Igralka se je dobro leto po predstavi spominjala: »V dvajset minut dolgem delu je govoril predvsem Boris, jaz pa le igrala, toda meni to ni težko. Saj besede na odru niso najpomembnejše!«<span id="ftn146_return"><a class="notelink" title="Agrež, »Igrati in ljubiti«, 22." href="#ftn146"><sup>146</sup></a></span> Avtorska ekipa Nevenka Koprivšek, Boris Ostan in Jette Ostan Vejrup je za predstavo <span style="font-style:italic">Železniške informacije</span> na 24. Borštnikovem srečanju (1989) v Mariboru prejela Borštnikovo diplomo in denarno nagrado za posebne dosežke, ki jo je podeljeval Radio Slovenija. Leta 1990 je Jette dobila naslovno vlogo v igri <span style="font-style:italic">Ivona, princesa Burgundije </span>Witolda Gombrowicza. Predstavo je v MGL režiral Jonatan Paul Cook, s katerim sta sodelovala že na Danskem. <span class="pagebreak" id="pb.102"> [102] </span>O njej je povedala: »Tudi vloga princese Ivone je bila bolj redkobesedna. Toda soigralci in gledalci so me dobro sprejeli.«<span id="ftn147_return"><a class="notelink" title="Prav tam." href="#ftn147"><sup>147</sup></a></span> Odlično so jo sprejeli tudi kritiki. Majda Knap Šembera je tako zapisala, da je igralka »v naslovni vlogi, ki terja pretežno mimične sposobnosti, dobrodošla osvežitev v tem ansamblu«, medtem ko je »lektorica Majda Križaj […] zaslužna za izborno izreko vseh, tudi neslovenske Jette Ostan Vejrup, ki govori domala brezhibno (res, da ne veliko)«.<span id="ftn148_return"><a class="notelink" title="Majda Knap Šembera, »Premiera v Mestnem gledališču ljubljanskem. Ivona, princesa Burgundije«, Dnevnik, 18. 10. 1990." href="#ftn148"><sup>148</sup></a></span> Pohvalila sta jo tudi Lojze Smasek<span id="ftn149_return"><a class="notelink" title="Lojze Smasek, »Premiera v Mestnem gledališču ljubljanskem. Izzivalnost molka«, Večer, 20. 10. 1990." href="#ftn149"><sup>149</sup></a></span> in Veno Taufer<span id="ftn150_return"><a class="notelink" title="Veno Taufer, »Gledališče. Lahkotno o nevarni formi«, Delo, 29. 10. 1990." href="#ftn150"><sup>150</sup></a></span>, Aleš Berger pa je njeno kreacijo opisal z besedami: »Molčljiva in štorasta Ivona je bila Jette Ostan Vejrup; njena nema navzočnost je bila smešna, ubožna in tudi grozljiva.«<span id="ftn151_return"><a class="notelink" title="Aleš Berger, »Mestno gledališče ljubljansko. Witold Gombrowicz: Ivona, princesa Burgundije«, Naši razgledi, 7. 12. 1990." href="#ftn151"><sup>151</sup></a></span> S svojo kreacijo je ponovno doživela tudi potrditev strokovne javnosti – na 26. Borštnikovem srečanju v Mariboru (1991) je za Ivono prejela Borštnikovo diplomo in denarno nagrado za igro.</p><p>V devetdesetih letih prejšnjega stoletja je ustvarjala kot svobodna umetnica ter nastopala v slovenskih institucionalnih in neinstitucionalnih gledališčih. V Prešernovem gledališču v Kranju je prvič sodelovala leta 1993 v praizvedbi igre <span style="font-style:italic">Hana Tiger</span>, avtorskem projektu Barbare Hieng Samobor (slednja je podpisala avtorstvo, režijo, kostumografijo in scenografijo). Naslovni lik je izdelala »sijajno zmuzljivo sanjsko in živalsko ranljivo ter naravno«<span id="ftn152_return"><a class="notelink" title="Slavko Pezdir, »Praizvedba Hane Tiger v Kranju. Prva in zadnja noč«, Delo, 8. 3. 1993." href="#ftn152"><sup>152</sup></a></span> ter bila »v vlogi Hane prepričljivo animalična in ekspresionistična«.<span id="ftn153_return"><a class="notelink" title="Krištof Dovjak, »Slovenska novost v Prešernovem gledališču. Hana tiger (Kje je tiger?)«, Dnevnik, 9. 3. 1993." href="#ftn153"><sup>153</sup></a></span> Zanimiv je zapis pesnika, prevajalca in kritika Franceta Vurnika, da je Jette Ostan Vejrup »v vlogi Hane ponazorila pekel nemirne ženske, hkrati pa je potrdila izjemno voljo za odlično obvladovanje slovenščine, kar bo v analih slovenske gledališke zgodovine zapisano z zlatimi črkami«.<span id="ftn154_return"><a class="notelink" title="France Vurnik, »Krstna uprizoritev v PG. Kako je biti 'degradiran v žensko'?«, Gorenjski glas, 9. 3. 1993." href="#ftn154"><sup>154</sup></a></span> Še isto leto je z režiserko Barbaro Hieng Samobor sodelovala kot Donna Inez v predstavi <span style="font-style:italic">Don Juan ali Ljubezen do geometrije </span>Maxa Frischa v SNG Drama v Ljubljani. Leta 1998 pa sta ponovno delali skupaj v Kranju, in sicer <span class="pagebreak" id="pb.103"> [103] </span>pri predstavi <span style="font-style:italic">Sneguljčica</span> bratov Grimm – Jette Ostan Vejrup je za »pomenljivo nosilno dvojni vlogi (dvornega) Norca in Ogledala«<span id="ftn155_return"><a class="notelink" title="Slavko Pezdir, »Dobrota ostaja sirota«, Delo, 8. 10. 1998." href="#ftn155"><sup>155</sup></a></span> leta 1998 prejela nagrado Zlata paličica za najboljšo žensko vlogo na Festivalu igranih predstav za otroke in mlade v Ljubljani.</p><p>Z Damirjem Zlatarjem - Freyem je sodelovala pri dveh projektih: v njegovem <span style="font-style:italic">Pomladnem obredju</span> (koprodukcija Koreodrame Ljubljana in Cankarjevega doma, premiera januarja 1994) in <span style="font-style:italic">Begu iz pekla</span>, Freyevi priredbi himnične tragedije Ivana Mraka (Koreodrama Ljubljana in Festival Ljubljana, premiera marca 1996). Zlasti prvi izmed projektov je ostal zapisan v slovenski gledališki zgodovini, čeprav kritiki o njem tako rekoč niso pisali (Damir Zlatar - Frey je namreč enemu od kritikov prepovedal vstop na premiero, kar je precej razburilo kritiško javnost in povzročilo bojkot pisanja o predstavi tudi pri drugih kritikih).</p><p>Zanimivo vlogo je oblikovala kot Gina Ekdal v koprodukcijski uprizoritvi <span style="font-style:italic">Družinski album (Parafraza/Ibsen/Divja račka)</span>, ki jo je po Ibsenu zasnovala režiserka Meta Hočevar (Slovensko mladinsko gledališče in Wiener Festwochen, premiera maja 1994 na Dunaju). Ženja Leiler je njeno vlogo takole opisala: »Jette Vejrup Ostan je za mater, ki pooseblja fotografijo molka, zgradila oklep, pod katerim skriva ekspresijo svoje tragike.«<span id="ftn156_return"><a class="notelink" title="Ženja Leiler, »Koprodukcijska premiera v SMG. Mala etuda za travmatičnega Ibsna«, Delo, 10. 10. 1994." href="#ftn156"><sup>156</sup></a></span></p><p>Jette Ostan Vejrup je v devetdesetih letih 20. stoletja večkrat nastopila tudi v ljubljanski Drami, prvič leta 1993 v že omenjeni predstavi <span style="font-style:italic">Don Juan ali Ljubezen do geometrije</span>, zatem v Handkejevem delu <span style="font-style:italic">Ura, ko nismo ničesar vedeli drug o drugem </span>(režiser Ernst M. Binder, koprodukcija s Forum Stadtpark Theater Graz, Avstrija, premiera aprila 1996), predvsem pa jo je v tem obdobju k sodelovanju povabil Janez Pipan. Pod njegovim režijskim vodstvom je oblikovala več vlog, med njimi Heleno Charles v drami Johna Osborna <span style="font-style:italic">Ozri se v gnevu!</span>, premierno uprizorjeni septembra 1996. Petra Pogorevc je njeno vlogo opisala v kontekstu režijskega koncepta:</p><blockquote class="quote"><p>»V tem nemirnem okolju, prežetem z oblaki cigaretnega dima in ihtavimi zvoki Jimmyjeve hripave jazzovske trobente, se v natančno nadzorovanem tempu nenehno nizajo konflikti. Režiser jim odmerja veliko pozornosti, ves čas preudarno stopnjuje dogajanje in ga prepleta z množico nadvse učinkovitih momentov, med katerimi še posebno izstopata strastni ljubezenski prizor med Heleno in Jimmyjem ter naravnost filmska sekvenca kratkih prizorov Heleninega skesanega opravičevanja prevarani in izdani prijateljici. Nasploh <span class="pagebreak" id="pb.104"> [104] </span>se zdi privlačna in odločna Helena v izvrstni upodobitvi Jette Ostan Vejrup za izid dogajanja usodna že na prvi pogled. Njena hladna in nepopustljiva kljubovalnost, pod katero se v resnici skriva vroča sla po prijateljičinem možu, je v uprizoritvi razkrinkana že ob njenem prihodu, na samem začetku drugega dejanja, ki ga režiser, v nasprotju s predlogo, na odru začne z njeno in ne Alisonino pojavo. Helenina, predvsem pa Jimmyjeva narava se zdita v Pipanovi režijski interpretaciji še za odtenek bolj brezčutni in brezglavi kakor v Osbornovem besedilu.«<span id="ftn157_return"><a class="notelink" title="Petra Pogorevc, »Še vedno tako zelo živa«, Dnevnik, 1. 10. 1996." href="#ftn157"><sup>157</sup></a></span></p></blockquote><p>Ob tem je Krištof Jacek Kozak ugotavljal: »Odločnost ter hkrati skoraj materinsko razumevanje Helene Jette Vejrup Ostan bi težko bila še bolj življenjska in naravna. S kontroliranimi reakcijami ji je neredko uspelo, da je postala 'gospodarica položaja'.«<span id="ftn158_return"><a class="notelink" title="Krištof Jacek Kozak, »Podčrtana agresija«, Razgledi, 16. 10. 1996." href="#ftn158"><sup>158</sup></a></span> Na govorni razvoj je opozarjala ocenjevalka Ignacija Fridl, ko je ugotavljala, da interpretka »zares simpatično razvija koketne poteze Helene Charles, kar priča, da se tudi v območju slovenske besede razvija v odlično odrsko umetnico«.<span id="ftn159_return"><a class="notelink" title="Ignacija Fridl, »Osbornov 'jezni mladenič' v Mali drami. Gnev – junak našega časa«, Delo, 1. 10. 1996." href="#ftn159"><sup>159</sup></a></span></p><p>Jette Ostran Vejrup je leta 1999 rodila tretjega otroka, kljub temu (ali prav zato) pa je 19. decembra 1999 v Lutkovnem gledališču v Ljubljani premierno uprizorila avtorski projekt <span style="font-style:italic">Palčica</span> danskega rojaka Hansa Christiana Andersena. Po kritikah sodeč je bila s projektom več kot uspešna in je navdušila tako otroke kot odrasle gledalce. Anja Golob je zapisala, da je predstava za gledalca »čisti hedonizem«, ob tem pa pojasnila: »Človek nekje na sredini takele interpretacije Palčice ne more, da ne bi pomislil, kako je najbrž treba biti vsaj malo Danca, da bi se Andersena resnično in do kraja dojelo. Zgodba, ki jo poznamo iz mladosti, je namreč skozi odličen način pripovedi ter natančne geste in gibe igralke zadobila nove razsežnosti. V tem smislu se je na koncu čisto logično zgodilo, da smo 'ta veliki' ploskali skoraj toliko na glas kot otroci v prvih vrstah.«<span id="ftn160_return"><a class="notelink" title="Anja Golob, »Premiera v Lutkovnem gledališču Ljubljana. 'Na obisk' za čisti hedonizem«, Večer, 22. 12. 1999." href="#ftn160"><sup>160</sup></a></span></p><p>Očarana je bila tudi ocenjevalka Mojca Jan Zoran: »V intimnem vzdušju Malega odra je njeno polurno igrano pripovedovanje napolnilo dvoranico z brezčasno lepoto in toplino. Jette Ostan Vejrup je s svojo enostavno, izčiščeno in v malenkostih premišljeno igro, pri kateri je z nepopuščajočo koncentracijo in disciplino preskakovala iz lika v lik ter vse skupaj povezala s pripovedjo in igro, z <span class="pagebreak" id="pb.105"> [105] </span>majceno lutkico (Palčico) ustvarila zaokroženo, mehko, a vendar nikoli popuščajočo, do konca napeto pripoved. Z zavidljivim obvladovanjem igralskih veščin, ki jih nadgrajuje s svojo človeško toplino in ustvarjalno energijo, je pripovedovanje Palčice, brez cenenih zunanjih učinkov in ugajanja 'na prvo žogo', prevedla v minimalistično gledališko predstavo, pri kateri je forma vedno odraz vsebine. <span style="font-style:italic">Palčica</span> Jette Ostan Vejrup je predstava, pri kateri spet začutiš znani občutek iz otroštva, ko nekdo pripoveduje pravljico, namenjeno prav tebi. Meni je bilo z eno besedo (čeprav to ni ravno kritiška norma) lepo.«<span id="ftn161_return"><a class="notelink" title="Mojca J. Zoran, »Lutkovno gledališče Ljubljana. Palčica na obisku«, Dnevnik, 21. 12. 1999." href="#ftn161"><sup>161</sup></a></span></p><p>Jette Ostan Vejrup pa je v devetdesetih letih prejšnjega stoletja dosegla še en preboj: potem ko je leta 1992 nastopila v kratkem igranem filmu <span style="font-style:italic">Vse je pod kontrolo</span> v režiji Metoda Pevca, je leta 1994 dobila vlogo Gudrun v izjemno priljubljeni humoristični seriji <span style="font-style:italic">Teater Paradižnik </span>v režiji Branka Đurića - Đura in produkciji TV Slovenija. Prav preko vloge Gudrun, Danke, ki se uči slovenščino – Jette Ostan Vejrup jo je podala s poudarjenim smislom za humor in samoironijo – je dosegla prepoznavnost v najširši slovenski javnosti.</p><p>Za njeno ustvarjanje v prvem desetletju enaindvajsetega stoletja je bila prelomna zaposlitev v Mestnem gledališču ljubljanskem februarja 2004. Pred tem je nastopala v več uprizoritvah v institucionalnih gledališčih in zunaj njih. Med slednjimi velja izpostaviti vsaj dve. Skupaj s štirimi soigralkami in soigralcem sodeluje v raziskovalnem projektu <span style="font-style:italic">Evropa, deklica, ki je preveč hitela </span>v režiji Bojana Jablanovca (gledališka produkcija Cankarjevega doma, Ljubljana, premiera marca 2001). Aleš Vaupotič je o projektu zapisal:</p><blockquote class="quote"><p>»Evropsko telo je žensko telo, evropska zavest je ženska zavest. Poudarjanja, da so prizori avtorsko delo igralk (in ne igralca!), po vsej verjetnosti ni treba razumeti samo z vidika deljenega avtorstva, kajti vsak igralec bolj ali manj aktivno sodeluje pri nastajanju vsake uprizoritve, pomembnejši je žanrski premik, ki preigrava mejo med gledališčem in performancom. […] Uprizoritev Evrope: Deklice, ki je preveč hitela, je lep dokaz, kako močni gledališki učinki niso odvisni od bogate scene in raznih materialnih dodatkov, pač pa jih lahko pričara zgolj igralčevo telo. Vendar pa je treba poudariti, da zgolj telo na odru še ni nič; Jablanovec se je pravzaprav spustil v zelo tvegan projekt zgraditi uprizoritev samo z igro igralcev, ki pogosto ne uspe. Tokrat je uspelo – pred nami je žensko telo kot alegorija današnjega Evropejca, ne vedno prijetna.«<span id="ftn162_return"><a class="notelink" title="Aleš Vaupotič, »Cankarjev dom. Evropa je ženska«, Dnevnik, 3. 4. 2001." href="#ftn162"><sup>162</sup></a></span></p></blockquote><p>Pri tem predstava »ne pripoveduje zgodbe, temveč govori o arhetipih, ki živijo v človeku, o zapletenih relacijah, ki jih doživljajo ženske. Pri tem se odreka <span class="pagebreak" id="pb.106"> [106] </span>gledališki iluziji, igralke se z gledalci soočajo neposredno, iz oči v oči.«<span id="ftn163_return"><a class="notelink" title="Blaž Lukan, »Gledališki mit o Evropi«, Delo, 31. 3. 2001." href="#ftn163"><sup>163</sup></a></span> Leta 2003 se je Jette Ostan Vejrup znova lotila Hansa Christiana Andersena – v sodelovanju z danskim kolegom Clausom Mandøejem je pripravila svoj drugi »solo projekt«, <span style="font-style:italic">Grdega račka</span> (Cankarjev dom Ljubljana in Bunker, premiera novembra 2003). Kakor že pri <span style="font-style:italic">Palčici</span> se je tudi v tej predstavi izognila zunanjim učinkom in pomagalom ter stavila na izčiščeno formo pripovedi. Za avtorstvo in izvedbo <span style="font-style:italic">Grdega račka</span> so ji na 11. mednarodnem festivalu otroških predstav poklicnih gledališč leta 2005 podelili Zlato paličico za najboljšo predstavo tekmovalnega programa v celoti in nagrado utemeljili z besedami: »Avtorica in protagonistka pripovedi je ustvarila Andersenov svet v vsej njegovi raznolikosti: poetičen in stvaren, blago ironičen, grozljiv in zabaven. Podala je vrsto psihološko dovršenih likov – nežnih in stvarnih, malenkostnih in škodoželjnih.«<span id="ftn164_return"><a class="notelink" title="Arhiv MGL, Jette Ostan Vejrup, utemeljitev Zlate paličice za najboljšo predstavo tekmovalnega programa v celoti za avtorstvo in izvedbo igralskega mon…" href="#ftn164"><sup>164</sup></a></span></p><p>Po letu 2004 le izjemoma nastopa v drugih gledališčih, v matičnem MGL pa v povprečju odigra dve vlogi na sezono. Iz prvega desetletja 21. stoletja velja omeniti vsaj najpomembnejše kreacije. V uspešnici <span style="font-style:italic">Vse o ženskah</span> hrvaškega avtorja Mira Gavrana in režiserke Barbare Hieng Samobor – predstavo so premierno uprizorili januarja 2005 in je v letu 2018 še zmeraj na repertoarju – nastopa s soigralkama Bernardo Oman in Karin Komljanec ter pooseblja štiri ženske različnih starosti in miljejev: Agnezo, Marijo, Dubravko in Anito. V predstavi <span style="font-style:italic">Ko mine</span>, ki jo je po motivih <span style="font-style:italic">Jesenske sonate</span> Ingmarja Bergmana leta 2005 zasnoval režiser Matej Filipčič (koprodukcija MGL in Umetniško društvo Osum), je kot Hči igrala skupaj z Ivo Zupančič.</p><p>Matej Bogataj je o njunih kreacijah (in predstavi) zapisal: »Pomembno vlogo igra glasba, ne več klasika, ki sta ji obe zavezani, temveč mehak, malo melanholičen soul, ki barva razpoloženje in podpira obe igralki, Ivo Zupančič in Jette Ostan Vejrup; prvo z žarečim pogledom nekam naprej, ki prikriva in odkriva hkrati njeno ambicioznost in je del njene preživetvene strategije, nekakšne igre, manipulacije s čustvi in nastopom, druga je inferiorna, s pogrbljeno držo in sklonjeno glavo. To je način njenega obtoževanja, že drža kaže njeno željo po avtentičnosti namesto (materine) forme in vse skupaj se zaključi nekako spravljivo, z opravičujočim in toplim pismom in z upom na ponovno razsvetljeni topli dom.«<span id="ftn165_return"><a class="notelink" title="Matej Bogataj, »Zavozlani v odnos«, Delo, 26. 11. 2005." href="#ftn165"><sup>165</sup></a></span></p><div class="pagebreak" id="pb.107"> [107] </div><p>Amelia Kraigher je gledališko postavitev primerjala s filmsko predlogo: »Osnovna zgodba je natančno posneta po filmu in govori o travmatičnem odnosu med materjo in njeno odraslo hčerjo, vendar tukaj poteka veliko bolj zadržano in umirjeno, koncentracija čustev je v predstavi manj silovita. […] Predstava sloni na detajlih in natančno odmerjenih intimnih atmosferah, ki jih poleg igralk (Iva Zupančič v vlogi matere in Jette Ostan Vejrup kot njena hči) odločno soustvarjata glasba in oblikovanje svetlobe.«<span id="ftn166_return"><a class="notelink" title="Amelia Kraigher, »Premiera na mali sceni MGL. Študija intimnosti«, Večer, 12. 12. 2005." href="#ftn166"><sup>166</sup></a></span></p><p>V muzikalu <span style="font-style:italic">Kabaret </span>Joeja Masteroffa, Johna Kanderja in Freda Ebba (režiser Stanislav Moša, premiera septembra 2006) je upodobila Fräulein Schneider ter zanjo na Borštnikovem srečanju v Mariboru prejela Borštnikovo nagrado za igro z utemeljitvijo: »Zasluga Jette Ostan Vejrup je, da se v predstavi <span style="font-style:italic">Kabaret </span>počasi, a zanesljivo, v ospredje prebije nesrečna ljubezenska zgodba med Fräulein Schneider, predstavnico malega človeka znotraj zaradi zaostrene politične situacije močno zaznamovane družbe, ter sosedom Herr Schultzem, čigar 'edina napaka' je, da je v nepravem času neprave rase. Tako v dialoških prizorih, kjer skozi njeno vljudno zadržanost diskretno prodirajo znaki njene obupne osamljenosti, kot v suverenem in pretresljivem podajanju songov vnaša v predstavo dragoceno dodatno dimenzijo. Njen nezmotljivi občutek za detajle, s katerimi ustvarja ravnotežje med zadržanim sentimentom in grenko sprijaznjenostjo z usodo, privede gledalca iz lahkotnejših plasti zabave v mračnejše tone zgodbe.«<span id="ftn167_return"><a class="notelink" title="»Utemeljitev Borštnikove nagrade za igro za Fräulein Schneider v predstavi Kabaret v izvedbi MGL, 43. Borštnikovo srečanje, Maribor, 2007 – soglasno«,…" href="#ftn167"><sup>167</sup></a></span></p><p>V predstavi <span style="font-style:italic">Zgodbe vsakdanje norosti</span> Petra Zelenke v režiji Barbare Hieng Samobor (premiera aprila 2007) je bila Mama (Boris Ostan pa je igral njenega moža), ki »se (ji, op. p.) odpelje, Jette Ostan Vejrup ji daje ves čas sočutno toplino in človečnost, tudi umirjenost, kljub njenemu posiljevanju vseh naokoli z umišljenim redom in angažmajem«.<span id="ftn168_return"><a class="notelink" title="Matej Bogataj, »Prismuk v kratkih rezih«, Delo, 25. 4. 2007." href="#ftn168"><sup>168</sup></a></span> V muzikalu <span style="font-style:italic">Sugar – Nekateri so za vroče</span> Petra Stona, Julea Styna in Boba Merrilla je zasnovala sicer manjšo, a zato nič manj opazno figuro »temperamentne in izkušene dirigentke ženskega orkestra Sladke Sue«;<span id="ftn169_return"><a class="notelink" title="Slavko Pezdir, »Cukrček za sprostitev in pozabo«, Delo, 5. 12. 2008, 25." href="#ftn169"><sup>169</sup></a></span> v tandemu z Gregorjem Čušinom (nastopil je kot njen pomočnik Bienstock) in s soigralcem Janezom Starino je dajala uprizoritvi »humorne tone«.<span id="ftn170_return"><a class="notelink" title="Ignacija J. Fridl, »Manko enovitosti«, Dnevnik, 8. 12. 2008, 17." href="#ftn170"><sup>170</sup></a></span> V črni komediji <span style="font-style:italic">Reklame, seks, požrtija </span>avtorja in režiserja Matjaža Zupančiča <span class="pagebreak" id="pb.108"> [108] </span>(premiera oktobra 2009) je kot Andreja izrisala »prepričljivo človeško negotovo in občutljivo podobo poraženke v zasebnem življenju in na delovnem mestu, ki se po ponižanju v službi zave svojega položaja in zbere moč za upor proti zlorabi za interese firme«.<span id="ftn171_return"><a class="notelink" title="Slavko Pezdir, »Nikoli (čisto) do konca«, Delo, 10. 10. 2009, 16." href="#ftn171"><sup>171</sup></a></span></p><p>Drugo desetletje 21. stoletja je najprej zaznamovala s kreacijo Harper Regan v istoimenskem besedilu Simona Stephensa. Postavitev je v režiji Borisa Ostana na mali sceni MGL premierno zaživela marca 2011. Morda je njeno vlogo še najbolj celovito opisala mlada ocenjevalka Katarina Koprivnikar: »Tisto, kar odlikuje Jette Ostan Vejrup v tej predstavi, je nedolžnost, kvaliteta igralca, ki dopušča nenehno vstopanje njegovega telesa in volje v stanja, v katerih ni predsodkov. Tista mimozna ranljivost, ki telo spreminja v natančno odmerjeno energetsko voljnost, mehkobo, skozi katero gospodari nad pastmi igre – nad spremembami v nihanju same dramaturgije predstave, hitrosti in počasnosti v čustvovanju lika, soigralcev, pravilna sinhronizacija med gibom, grimaso in besedo. Ritemska točnost in emocionalna niansiranja v vlogi Ostan Vejrupove, ko pravilno stiša glas, minimalistične besedne in mimične reakcije so drobtine njene igre, ki se nevsiljivo, diskretno sestavljajo v mozaično prezenco igralke. V naturalistični konvenciji igre je pomembno, da se ne pretira v patetiko. Varčnost z naturalističnim slogom, ki se kaže tudi v spretnem niansiranju čustev – prek plahosti ponižane žene in ženske do čustveno prebujenih in razrvanih besednih stampedov – ustvarja človeško heterogenost, mnogoplastnost Harper Regan. Razlikovanje barv v vlogi in igralski kreaciji Ostanove ustvarja celotno predstavo, kot nosilka glavne vloge se ji nikoli ne izneveri, kot desetnica je na koncu brazgotinjena in utrujena, pa še to z neko samó Ostanovi lastno lahkotnostjo, ki žarči skozi njeno podobo, držo in nevsiljiv plah nasmeh, ki v sebi skriva spoznanje grenke usode človeka, ženske, ki jo tako pretanjeno izrisano upodablja Jette Ostan Vejrup.«<span id="ftn172_return"><a class="notelink" title="Katarina Koprivnikar, »Sodobna desetnica«, SiGledal, 15. 12. 2011, pridobljeno septembra 2018." href="#ftn172"><sup>172</sup></a></span> Za vlogo je leta 2011 prejela <span style="font-style:italic">Dnevnikovo</span> nagrado za najboljši umetniški dosežek na odru MGL v sezoni 2010/11.<span id="ftn173_return"><a class="notelink" title="»Jette Ostan Vejrup. Dnevnikova nagrajenka«, Gledališki list Mestnega gledališča ljubljanskega, št. 4 (2011/12): 77." href="#ftn173"><sup>173</sup></a></span></p><p>Potem ko je Jette Ostan Vejrup v Molièrovem <span style="font-style:italic">Namišljenem bolniku </span>(režiser Mile Korun, premiera septembra 2011) »z očaranostjo nad vzhodnjaško umetnostjo življenja in ljubeznijo do prvinske narave presvetlila ter z zadržanostjo <span class="pagebreak" id="pb.109"> [109] </span>sodobnega skeptika ironizirala«<span id="ftn174_return"><a class="notelink" title="Slavko Pezdir, »V zdravniški halji na oni svet«, Delo, 17. 9. 2011, 16." href="#ftn174"><sup>174</sup></a></span> Arganovo sestro Beraldo, je v <span style="font-style:italic">Nevihti</span> Ostrovskega – v predstavi, premierno uprizorjeni novembra 2011, je prvič delala z režiserjem Jernejem Lorencijem – »v imenitni igralski in presenetljivi pevski interpretaciji«<span id="ftn175_return"><a class="notelink" title="Slavko Pezdir, »V gospostvu starcev«, Delo, 26. 11. 2011, 19." href="#ftn175"><sup>175</sup></a></span> predstavila romarico Fjoklušo. Ustvarjalci postavitve so prejeli številne nagrade, med njimi Veliko nagrado Festivala Borštnikovo srečanje za najboljšo uprizoritev na 47. Festivalu Borštnikovo srečanje v Mariboru in tretjo nagrado občinstva na 47. Bitefu v Beogradu. Z Lorencijem je ponovno sodelovala kot Hera v Homerjevi <span style="font-style:italic">Iliadi </span>v koprodukciji MGL, SNG Drama Ljubljana in Cankarjevega doma (premiera januarja 2015) in kot amazonska kraljica Hipolita v avtorskem projektu po igri <span style="font-style:italic">Sen kresne noči</span> Williama Shakespeara (premiera oktobra 2017). Za vlogo Here je na 50. Festivalu Borštnikovo srečanje v Mariboru prejela nagrado za igro:</p><blockquote class="quote"><p>»Jette Ostan Vejrup je v vlogi Here v najboljši mogoči človeški meri uspela utelesiti antično osebnost, ki je lahko brez strahu ona sama in se na občutljiv in celovit način hkrati predstavlja navzven in obvladuje navznoter. Kot hkratno dvojnico njenega lastnega jaza pa je zelo razločno mogoče zaznati tudi njeno razkošno prezenco kot starogrške boginje, gotove vase in v svojo moč. Jette Ostan Vejrup na popoln način uspe preplesti božanskost in človeškost lika, njegova absolut in kontingenco. Vendar igralke ta moč ne zapelje, temveč, nasprotno, jo sama vrhunsko uspe obrzdati in s tem nastaviti danes prepotrebno zrcalo sodobnemu dekadentnemu svetu.«<span id="ftn176_return"><a class="notelink" title="»Štiri nagrade za igro. Jette Ostan Vejrup za vlogo Here v uprizoritvi Iliada v izvedbi Mestnega gledališča ljubljanskega, SNG Drama Ljubljana in Cank…" href="#ftn176"><sup>176</sup></a></span></p></blockquote><p>Leta 2014 je prvič sodelovala z režiserko Matejo Koležnik – v praizvedbi muzikala <span style="font-style:italic">Lizistrata</span> Andreja Rozmana - Roze in Coca Mosquita je odigrala naslovno vlogo. Kakor že v <span style="font-style:italic">Kabaretu </span>in <span style="font-style:italic">Nevihti </span>je znova dokazala svoje pevske sposobnosti (v času šolanja v Parizu se je učila tudi jazz petja). Ali kakor je njeno interpretacijo opisal Igor Đukić: »Jette Ostan Vejrup naravnost blesti v naslovni vlogi Lizistrate. Igralko odlikuje neverjetno subtilen občutek za komiko in to je pri oblikovanju dotičnega lika izkoristila do popolnosti. Ne samo da je s preciznim obvladovanjem obrazne mimike in z neprisiljeno, a dovršeno govorico telesa pričarala karakterno večplasten lik pokončne ženske, ki ljubi svojega moškega, a ga za igračkanje s pištolami kaznuje s celibatom, temveč je spet dokazala, da mojstrsko obvladuje še <span class="pagebreak" id="pb.110"> [110] </span>en organ telesa, svoj glas.«<span id="ftn177_return"><a class="notelink" title="Igor Đukić, »Lizistrata: politike ni brez seksa in ... obratno tudi?«, Siol.net, 27. 2. 2014, pridobljeno septembra 2018." href="#ftn177"><sup>177</sup></a></span> Podobno je menil tudi Slavko Pezdir: »V ubranem šestnajstčlanskem ansamblu igralcev, pevcev in plesalcev je naslovno vlogo Lizistrate kot nesporna voditeljica 'plemena' očarljivo oživila Jette Ostan Vejrup, ki je z bogato človeško in odrsko izkušnjo vseskozi prva navdihovalka, pospeševalka in ohlajevalka odrskega dogajanja. Domišljenim igralskim, pevskim in plesnim prvinam je v izbranih trenutkih dodajala osebno prepoznavnost s čustvenimi govornimi prebliski v maternem jeziku.«<span id="ftn178_return"><a class="notelink" title="Slavko Pezdir, »Andrej Rozman - Roza, Coco Mosquito: Lizistrata. Mestno gledališče ljubljansko«, Delo, 1. 3. 2014, 20." href="#ftn178"><sup>178</sup></a></span></p><p>V sezoni 2015/16 je nastopila v dveh sodobnih »ženskih« uprizoritvah: v igri <span style="font-style:italic">sedem kuharic, štirje soldati in tri sofije </span>Simone Semenič v režiji Diega de Bree je bila Sofija, ta tretja, v drami <span style="font-style:italic">3 zime </span>Tene Štivičić v režiji Barbare Hieng Samobor pa Karolina Amruš (enkrat stara sedeminštirideset, drugič dvaindevetdeset let). Obe predstavi sta v ospredje postavili ženske in ženski pogled na svet ter kot taki nudili igralkam širši interpretacijski prostor. Jette Ostan Vejrup ga je – kakor je razvidno tudi iz zapisa Mateja Bogataja, ko je v <span style="font-style:italic">Sodobnosti</span> primerjal hrvaško in slovensko postavitev <span style="font-style:italic">Treh zim – </span>znala izkoristiti:</p><blockquote class="quote"><p>»Ob tem ima ljubljanska uprizoritev še en presežek: Jette Ostan Vejrup – v alternaciji s Karin Komljanec – kot Karolina, po krivem in zaradi ekscentričnosti na očetovo pobudo hospitalizirana in pobegla iz norišnice v času, ko so pred partizani najprej pobegnili stražarji in osebje, da svoji vlogi nekaj nezadržne privlačnosti, tudi z ekscentričnostjo in neprilagojenostjo. Najprej kot skoraj norica, ki se skriva v lastni hiši, potem kot suverena dajalka nasvetov o emancipaciji odraščajnicam je močnejši in privlačnejši lik kot mati odraščajnic, Maša, ki jo ne brez tragike in požrtvovalnosti in postopne zgaranosti odigra Jana Zupančič. Vendar je ekscentrična in kot nekim drugim časom pripadajoča močna in izstopajoča ženska figura Jette Ostan Vejrup skoraj simbol minulega stoletja: od zapostavljene pri izobraževanju, čeprav premožne, do izrinjene na rob, na psihiatrijo zaradi samovolje in kaznovalnosti moških, vse do razmeroma živahnega življenja v 'krušni' družini, torej pri tistih, ki so nacionalizirali njeno (očetovo) premoženje, pa z narkofilijo v domu za upokojence je simbol ženske neuklonljivosti in prilagodljivosti. Ob trmastem vztrajanju pri resnici in pravičnosti, ki ju zastopa Alisa kot distanciran pogled na tranzicijo, kjer vsi – kot v <span style="font-style:italic">Treh zimah</span> – malo gledamo stran, medtem pa se dogaja vse mogoče, je ravno postavitev Karoline in njeno mesto v drami ključno za podporo feministične linije. In če je za gospodarsko krivuljo v drami mogoče trditi, da gre navzdol, <span class="pagebreak" id="pb.111"> [111] </span>vsaj kar se enakih možnosti in socialne varnosti in podobnega tiče, se ženska v vseh pogledih vzpenja: lekcija, ki jo da Karolina nekaj generacijam žensk, ko jim polaga na srce besede o neuklonljivosti, se prime, le pri mladi tajkunski nevesti se povampiri in nevarno osamosvoji.«<span id="ftn179_return"><a class="notelink" title="Matej Bogataj, »Gledališki dnevnik. Tranzicija v epskih dimenzijah«, Sodobnost, št. 6 (junij 2017): 815." href="#ftn179"><sup>179</sup></a></span></p></blockquote><p>Tudi hrvaški kritik Boris Homovec je menil, da je Jette Ostan Vejrup svojo priložnost dobro izrabila: »Tudi Jette Ostan Vejrup, ki zelo subtilno igra lastnico vile gospo Karolino Amruš, je uspešnejša od naše Nine Violić. Precej bolj elegantno je rešeno tudi njeno staranje, ko se v dvaindevetdesetem letu druži z nekaj generacijami družine Kos.«<span id="ftn180_return"><a class="notelink" title="Prevedla avtorica članka. Originalni zapis se glasi: »I Jette Ostan Vejrup, koja vrlo suptilno igra vlasnicu vile, gospođu Karolinu Amruš, uspjelija j…" href="#ftn180"><sup>180</sup></a></span></p><p>Potem ko je v sezoni 2016/17 kot Yvonne Blum nastopila v predstavi z usklajeno ansambelsko igro <span style="font-style:italic">Bella Figura </span>Yasmine Reza v režiji Mateje Kokol in odigrala več vlog v spektaklu po Tolstojevem romanu <span style="font-style:italic">Vojna in mir</span>, ki ga je režiral romunski režiser Silviu Purcărete (koprodukcija SNG Drama Ljubljana, MGL, Cankarjev dom), in z Jernejem Lorencijem soustvarjala <span style="font-style:italic">Sen kresne noči</span>, je v sezoni 2017/18 sodelovala pri dveh zelo zanimivih projektih: igrala je zapito mamo v gledališki kriminalni nadaljevanki <span style="font-style:italic">Praznina spomina</span> Barbare Zemljič (režiserka Nina Šorak, premiera maja 2018), skupaj z Borisom Ostanom pa sta v intimnem vzdušju Studia MGL upodobila postarana zakonca v jedki, z židovskim humorjem prepojeni drami <span style="font-style:italic">Življenje kot delo</span> Levina Hanoha v režiji Andreja Jusa (premiera januarja 2018). Staša Grahek je o njunem nastopu povedala: »Boris Ostan in Jette Ostan Vejrup prepričljivo preigrata vse registre, od sovraštva do ljubezni, od strahu do sprijaznjenosti, od groze do smeha.«<span id="ftn181_return"><a class="notelink" title="»Premiera igre Življenje kot delo«, Radio Slovenija, 6. 1. 2018, pridobljeno avgusta 2018." href="#ftn181"><sup>181</sup></a></span></p><p>Deja Crnović je njuna lika podrobneje opisala: »Oba glavna nosilca dogajanja sta v svojih vlogah odlična; Ostan kot nevrotik, ki želi vso krivdo za svoje ne preveč impresivno življenje zvrniti na ženo, ter Ostan Vejrup kot klišejska soproga, ki njegova poniževanja sprejema z dobrohotnostjo in upanjem, da se ji bodo trud in leta, ki jih je vložila v moža, vendarle povrnili. Morda v obliki knjige, ki jo bo napisal o njej, morda v obliki upanja, da vendarle še ni vsega konec. Igralca kljub <span class="pagebreak" id="pb.1112"> [1112] </span>posameznim humornim replikam s svojo disciplinirano igro preprečujeta, da bi besedilo zapadlo v 'woodyallenovsko' blebetanje, in čeprav sta v svojih tesnobah precej vsakdanja in jima ni pomoči, vzbujata sočutje.«<span id="ftn182_return"><a class="notelink" title="Deja Crnović, »Tesnoba nočnega brezdelja«, Dnevnik, 8. 1. 2018, 29." href="#ftn182"><sup>182</sup></a></span> Jette Ostan Vejrup je za vloge Hipolite v <span style="font-style:italic">Snu</span>, Levive v drami <span style="font-style:italic">Življenje kot delo</span> in Birgitte Mrak v <span style="font-style:italic">Praznini spomina</span> septembra 2018 prejela <span style="font-style:italic">Dnevnikovo</span> nagrado.<span id="ftn183_return"><a class="notelink" title="»Dnevnikova nagrada za Jette Ostan Vejrup«, SiGledal, pridobljeno oktobra 2018." href="#ftn183"><sup>183</sup></a></span></p><p>Med gledališkimi projekti, pri katerih je sodelovala izven matične hiše, je treba omeniti <span style="font-style:italic">Korak v dvoje po Pii in Pinu</span>, ki sta ga leta 2012 v Anton Podbevšek teatru v Novem mestu zasnovala plesalca in koreografa Gregor Luštek in Rosana Hribar. Tudi v tem projektu sta Jette Ostan Vejrup in Boris Ostan upodobila zrela zakonca, tokrat Pio in Pina Mlakarja. Vendar predstava ni spregovorila le o življenju in ustvarjanju baletnega para Mlakar, temveč je bila zastavljena precej širše – v njej je predstavljena tudi »zgodba žensk, ki sta zaradi umetnosti in ljubezni zapustili domovino in zaživeli kot tujki v prostoru z drugačnim jezikom in kulturo. Zgodba plesalke Pie, ki je v tridesetih letih 20. stoletja iz nemškega prostora vstopila v slovenski in obenem širši jugoslovanski prostor, in igralke Jette, za katero je preselitev z Danske v Slovenijo še toliko bolj intenzivna izkušnja; povedala je, da je to pomenilo vstop v novo zvočnost, novih besed tujega jezika pa ni nikdar zares mogoče udomačiti, saj so nalepljene na fenomene, ki jih je od otroštva ubesedovala v danščini. Zaradi svetovljanstva vseh treh parov različnih generacij razcep ni prikazan kot frustracija, ampak kot ustvarjalna bivanjska razlika, ki ni le jezikovna, ampak tudi razcep sporočil in izmuzljivosti v istem jeziku pa tudi razlika poetik, nazorov, osebnih lastnosti, karakterjev in stanj. Ravno kot hvalnica številnim razlikam se predstava, ko se na odru pojavijo vsi nastopajoči in izvajajo svoje plesne in gibalne kombinacije, tudi zaokroži«.<span id="ftn184_return"><a class="notelink" title="Mojca Kumerdej, »Ne enostavno hommage Mlakarjema«, Delo, 4. 1. 2013." href="#ftn184"><sup>184</sup></a></span></p><p>Jette Ostan Vejrup je v prvi vrsti gledališka igralka, čeprav je večkrat stopila tudi pred kamero. V filmih je doslej upodobila večinoma stranske like, med njenimi televizijskimi kreacijami pa ob že omenjeni Gudrun v <span style="font-style:italic">Teatru Paradižnik </span>(režiser Branko Đurić - Đuro, produkcija RTV Slovenija, 1994–97) velja izpostaviti vsaj še Helgo v nadaljevanki <span style="font-style:italic">Vrtičkarji </span>(režiser Jure Pervanje, produkcija RTV Slovenija, 2000–03), urednico Marto v nanizanki <span style="font-style:italic">Blisk </span>(režiser Jure Pervanje, produkcija RTV Slovenija, 2005) in Dr. Frido Andersen v dveh serijah <span style="font-style:italic">Naše male klinike </span>(režiser Branko Đurić - Đuro, produkcija Pop TV, 2005 in 2007). <span class="pagebreak" id="pb.113"> [113] </span>Na televiziji pa je ustvarjala tudi drugače – s filmsko režiserko Almo Lapajne sta napisali scenarij za dokumentarni film <span style="font-style:italic">Za pogledom</span> o življenju petih gospa, ki živijo v domu za ostarele (RTV Slovenija, 2013–14).</p><p>Leta 2014 sta izšli dve knjižni deli v prevodu Jette Ostan Vejrup: v danščino je prevedla prvenec <span style="font-style:italic">Nebesa v robidah</span> Nataše Kramberger (roman je z naslovom <span style="font-style:italic">Himlen i brombærkrattet</span> izšel pri založbi Turbine) ter humoresko <span style="font-style:italic">Kozlovska sodba v Višnji Gori</span> Josipa Jurčiča (z naslovom <span style="font-style:italic">Det store gedeståhej</span> jo je izdal JSKD OI Ivančna Gorica).</p><p>V gledališki zgodovini so odrski umetniki vedno prestopali meje, še zlasti tisti, katerih umetnost ni vezana na jezik. A tudi med slednjimi, med dramskimi igralkami in igralci, poznamo številne, ki so nastopali v drugih, nematernih jezikih: med slovenskimi umetniki se spomnimo npr. Ignacija Borštnika, ki je več kot dve desetletji veljal za prvaka zagrebškega gledališča, Marije Vere, ki je nastopala v Reinhardtovi skupini, pa Zofije Borštnik Zvonar, ki je igrala v slovenščini, srbohrvaščini, bolgarščini itd. Spomnimo se tudi pomembnih tujih umetnikov, ki so se »udomačili« na slovenskem odru, npr. češkega režiserja in igralca Rudolfa Inemanna, ki je bistveno pripomogel k profesionalizaciji slovenskega gledališča, češke igralke Nane Wintrove, ki se je s svojo upodobitvijo naslovnega lika v krstni izvedbi <span style="font-style:italic">Lepe Vide </span>prikupila Cankarju, pa Marije Nablocke, »zagonetne gospe iz Astrahana«, kakor jo je v svojem eseju poimenoval Filip Kalan, ruske igralke, ki je več kot trideset let zaznamovala ustvarjanje ljubljanske Drame.</p><p>Vendar se zdi, da so danes ti medjezikovni prehodi težji, da so sodobni standardi glede odrskega jezika – vsaj v slovenskem prostoru – strožji in zato od igralca, ki prihaja z drugega jezikovnega področja, zahtevajo veliko bolj natančno obvladovanje odrskega jezika kot nekdaj. Jezik – tako tisti v vsakdanji rabi, še bolj pa tisti na odru – namreč ni le obvladovanje slovnice, jezikovnih posebnosti in rekel, besednih naglasov, stavčne melodike itd., vključuje tudi nejezikovne izraze, grimase in kretnje, predvsem pa zgodovinski, socialni in družbeni kontekst, na osebnem nivoju pa tudi na jezik vezane čustvene spomine. Razen tega je igranje v tujem, nematernem jeziku še toliko težje za tiste, ki ne prihajajo iz istega kulturnozgodovinskega bazena in katerih jezik ne izhaja iz iste jezikovne skupine, kot je v primeru Jette Ostan Vejrup. Ali kot je je prehod v drug gledališko-jezikovni prostor leta 2006 opisala sama Jette Ostan Vejrup: </p><blockquote class="quote"><p>»Kako kot igralka delati v tujem jeziku? Kako stati pred publiko, dvorano, polno ljudi, ki govori ta jezik bolje kot jaz, in biti prepričljiva, da bodo vse te besede, ki pravzaprav niso moje, zazvenele kot moje? Veliko se da. Da se učiš <span class="pagebreak" id="pb.114"> [114] </span>slovnico, izgovarjavo, čudne zvoke kot ž, š, č, besede kot čmrlj, škrjančki žvrgolijo, čričkove koščice, spoštovanje … in čas dela svoje. Dan za dnem poslušaš, dan za dnem kaj poveš, kaj prebereš – in stvari se premaknejo. Še drugi faktorji so zelo pomembni: a res želiš delati, kakšen odnos imaš do kolegov in kolegic, a greš z odprtim srcem v stvar, ali si pričakoval več in ti je težko igrati majhne vloge, ali si hvaležen, da sploh lahko igraš, ali si pripravljen dneve in dneve vaditi svoj tekst, sestavljen iz dveh besed »klobčič volne«, pa pred premiero ugotoviš, da ti še zmeraj ne gre najbolje – in ne nazadnje mora nekdo verjeti vate, zlasti režiserji. […] Vendar bi zdaj rada povedala, česa se ob učenju jezika ne da naučiti. Ko kot otrok spregovoriš v materinem jeziku, so tvoje besede in zvoki tesno povezani s prvimi izkušnjami: izkušnjami čutenja, zavedanja svojega telesa, prve svetlobe, ki se spreminja, vetra, kaj imaš rad, česa ne maraš … in postopoma postanejo besede in doživetja en fenomen, en pojem. Ko pa se kot odrasel učiš tujega jezika, nalepiš nove besede na tebi že znane fenomene, vendar te tuje besede ne postanejo del morja izkušenj in spominov, ki jih nosimo iz otroških let. In prav iz tega morja izkušenj in doživetij igralci črpamo svojo prepričljivost. Včasih na odru, ko govorim svoj tekst – publika pa se na primer smeje – del mene ne razume njihove reakcije, enostavno nisem v celoti del tega bistvenega pretoka med igralcem in njegovo publiko, kajti te besede niso del moje biti. In velikokrat se sprašujem: A je tudi to del procesa? A bom imela drugačne izkušnje čez dvajset let?«<span id="ftn185_return"><a class="notelink" title="Zasebni arhiv Jette Ostan Vejrup, odlomek iz govora, ki ga je Jette Ostan Vejrup napisala na pobudo Iva Svetine za odprtje razstave Marija Vera (1881–…" href="#ftn185"><sup>185</sup></a></span></p></blockquote><p>Od navedenega zapisa Jette Ostan Vejrup je minilo dvanajst let. Upam si trditi, da je v tridesetih letih svojega ustvarjanja na Slovenskem hkrati osvojila (in še zmeraj osvaja) slovenski jezik, slovenski oder in slovensko občinstvo. Čeprav je (bila) tujka, je postala ena najvidnejših slovenskih igralk, ena tistih osebnosti slovenskega gledališča, ki izzivajo meje. In jih s svojo prisotnostjo, s prodorom v »naš« prostor tudi premikajo: prisotnost drugačnega in ljudi iz drugih okolij ponuja – nam in njim – vedno tudi možnost primerjave ter tako širi naše poznavanje in vedenje ter odpira prostor dialoga, skratka, širi meje naše tolerance. Če parafraziram besede Franceta Vurnika izpred petindvajsetih let: odrsko ustvarjanje Jette Ostan Vejrup bo »v analih slovenske gledališke zgodovine zapisano z zlatimi črkami«.<span id="ftn186_return"><a class="notelink" title="Vurnik, »Krstna uprizoritev v PG. Kako je biti 'degradiran v žensko'?«." href="#ftn186"><sup>186</sup></a></span></p></div><div class="abstract" id="index-body.1_div.7_div.2"><div class="pagebreak" id="pb.115"> [115] </div><h2><span class="head">POVZETEK</span></h2><p>Jette Ostan Vejrup, rojena leta 1962 v Gørdingu na Danskem, izhaja iz mednarodne gledališke šole Jacquesa Lecoqa v Parizu. Tam je spoznala dramskega igralca Borisa Ostana, kar jo je nekaj let kasneje pripeljalo v Slovenijo. Po vrnitvi iz Pariza je na Danskem poučevala gib in improvizacijo, režirala in igrala, se skupaj z možem pridružila londonski igralski skupini Theatre de Complicité in se z njo podala na mednarodno gostovanje. Leta 1989 je ponovno nastopala na Danskem, a tudi prvič kot igralka delala v Sloveniji, in to v mini drami <span style="font-style:italic">Železniške informacije</span> v Eksperimentalnem gledališču Glej. Avtorska ekipa je za projekt leta 1989 prejela Borštnikovo diplomo in denarno nagrado za posebne dosežke. Od leta 1989 živi in ustvarja v Sloveniji. V devetdesetih letih prejšnjega stoletja je ustvarjala kot svobodna umetnica ter nastopala v slovenskih institucionalnih in neinstitucionalnih gledališčih. Najprej je interpretirala vloge, v katerih ni veliko govorila, sčasoma pa dobivala tudi takšne z več besedila. V letih 1994–97 je igrala Gudrun, Danko, ki se uči slovenščino, v izjemno priljubljeni televizijski humoristični seriji <span style="font-style:italic">Teater Paradižnik </span>in z njo dosegla prepoznavnost v najširši slovenski javnosti. Med njenimi avtorskimi projekti velja izpostaviti <span style="font-style:italic">Palčico</span> (Lutkovno gledališče v Ljubljani, 1999) in <span style="font-style:italic">Grdega račka </span>(Cankarjev dom v Ljubljani in Bunker, 2003). Za njeno ustvarjanje je bila 2004 prelomna zaposlitev v MGL. Od takrat le izjemoma nastopa v drugih gledališčih, v matičnem MGL pa v povprečju odigra dve vlogi na sezono. Prejela je tri Borštnikove diplome oz. nagrade za igro (za Ivono v predstavi <span style="font-style:italic">Ivona, princesa Burgundije</span>, 1991; za Fräulein Schneider v <span style="font-style:italic">Kabaretu</span>, 2007; za Hero v <span style="font-style:italic">Iliadi</span>, 2015), dve Zlati paličici (za vlogi Ogledala in Norca v predstavi <span style="font-style:italic">Sneguljčica</span>, 1998; za avtorstvo in izvedbo igralskega monologa <span style="font-style:italic">Grdi raček</span>, 2005) in <span style="font-style:italic">Dnevnikovo</span> nagrado (za vlogo Harper Regan, 2011). Je ena najvidnejših slovenskih igralk in ena tistih osebnosti slovenskega gledališča, ki izzivajo in premikajo meje slovenske umetnosti, kulture in tolerance.</p></div><div class="ss3" id="index-body.1_div.7_div.3"><h2><span class="head">VLOGE V TUJIH GLEDALIŠČIH</span></h2><p>Il dottore. Jonathan Paul Cook, <span style="font-style:italic">The Dell'arte Vikings</span>, rež. Jonatan Paul Cook, Theater Peripial Vision, New Orleans (ZDA), 1983 (podatek o vlogi je iz življenjepisa igralke, ki ga hrani Arhiv MGL).</p><p>Fru Frederiksen. <span style="font-style:italic">Holger Danske</span>, Komedie Kompagniet, Kobenhavn (Danska), 1983.</p><p>Mrs. Petula. <span style="font-style:italic">Anything for a Quiet Life</span>, Theatre de Complicité, London (Velika Britanija), 1988.</p><p>Martha. Jonathan Paul Cook, <span style="font-style:italic">Når DJævle Elsker</span>, rež. Jonathan Paul Cook, Teatergruppen Vestenvinden, Randers (Danska), 1989.</p><div class="pagebreak" id="pb.116"> [116] </div><p>Elizabeth. Robert L. Stevenson, <span style="font-style:italic">Dr. Jekyll og Mr. Hyde</span>, avtorica odrske priredbe in režiserka Josefine Ottesen, gledališka skupina Fairplay, Holbæk (Danska), 1989.</p></div><div class="ss3" id="index-body.1_div.7_div.4"><h2><span class="head">VLOGE V MESTNEM GLEDALIŠČU LJUBLJANSKEM (izbor)</span></h2><p>Ivona. Witold Gombrowicz, <span style="font-style:italic">Ivona, princesa Burgundije</span>, rež. Jonatan Paul Cook, MGL, premiera 16. 10. 1990.</p><p>Agneza, Marija, Dubravka, Anita. Miro Gavran, <span style="font-style:italic">Vse o ženskah</span>, rež. Barbara Hieng Samobor, MGL, premiera 15. 1. 2005.</p><p>Lužarica. Ivan Cankar, <span style="font-style:italic">Kralj na Betajnovi</span>, rež. Zvone Šedlbauer, MGL, premiera 7. 4. 2005.</p><p>Hči. Ingmar Bergman, <span style="font-style:italic">Ko mine</span> (po motivih <span style="font-style:italic">Jesenske sonate </span>Ingmarja Bergmana), rež. Matej Filipčič, MGL in Umetniško društvo Osum, premiera 23. 11. 2005 v MGL.</p><p>Fräulein Schneider. Joe Masteroff, John Kander, Fred Ebb, <span style="font-style:italic">Kabaret</span>, rež. Stanislav Moša, MGL, premiera 19. 9. 2006.</p><p>Mama. Petr Zelenka, <span style="font-style:italic">Zgodbe vsakdanje norosti</span>, rež. Barbara Hieng Samobor, MGL, premiera 19. 4. 2007.</p><p>Olga. Anton Pavlovič Čehov, <span style="font-style:italic">Tri sestre</span>, rež. Boris Kobal, MGL, premiera 3. 4. 2008.</p><p>Sladka Sue. Peter Stone, Jule Styne, Bob Merrill, <span style="font-style:italic">Sugar – Nekateri so za vroče</span>, rež. Branko Završan, MGL, premiera 4. 12. 2008.</p><p>Andreja. Matjaž Zupančič, <span style="font-style:italic">Reklame, seks, požrtija</span>, rež. Matjaž Zupančič, MGL, premiera 8. 10. 2009.</p><p>Ankica. Ivor Martinić, <span style="font-style:italic">Drama o Mirjani in tistih okrog nje</span>, rež. Dušan Jovanović, MGL, premiera 4. 3. 2010.</p><p>Harper Regan. Simon Stephens, <span style="font-style:italic">Harper Regan</span>, rež. Boris Ostan, MGL, premiera 3. 3. 2011.</p><p>Beralda. Jean Baptiste Poquelin Molière, <span style="font-style:italic">Namišljeni bolnik</span>, rež. Mile Korun, MGL, premiera 15. 9. 2011.</p><p>Fjokluša. Aleksander Nikolajevič Ostrovski, <span style="font-style:italic">Nevihta</span>, rež. Jernej Lorenci, MGL, premiera 24. 11. 2011.</p><p>Pripovedovalka, Ona. Anja Hilling, <span style="font-style:italic">Črna žival žalost</span>, rež. Ivica Buljan, MGL, premiera 17. 2. 2013.</p><p>Léontine. Pierre de Marivaux, <span style="font-style:italic">Triumf ljubezni</span>, rež. Sebastijan Horvat, MGL, premiera 17. 3. 2013.</p><p>Lizistrata. Andrej Rozman, Coco Mosquito, <span style="font-style:italic">Lizistrata</span>, rež. Mateja Koležnik, MGL, premiera 27. 2. 2014.</p><p>Hera. Homer, <span style="font-style:italic">Iliada</span>, rež. Jernej Lorenci, SNG Drama Ljubljana, MGL in Cankarjev dom, premiera 24. 1. 2015.</p><p>Sofija, ta tretja. Simona Semenič, <span style="font-style:italic">sedem kuharic, štirje soldati in tri sofije</span>, rež. Diego de Brea, MGL, premiera 16. 9. 2015.</p><p>Karolina Amruš, 47 let in 92 let. Tena Štivičić, <span style="font-style:italic">3 zime</span>, rež. Barbara Hieng Samobor, MGL, premiera 21. 4. 2016.</p><p>Yvonne Blum. Yasmina Reza, <span style="font-style:italic">Bella Figura</span>, rež. Mateja Kokol, MGL, premiera 16. 10. 2016.</p><p>Hipolita, amazonska kraljica, ki jo je ugrabil Tezej. Avtorski projekt po igri <span style="font-style:italic">Sen kresne noči</span> Williama Shakespeara, <span style="font-style:italic">Sen kresne noči</span>, rež. Jernej Lorenci, premiera 27. 10. 1917.</p><p>Leviva, žena Jona Popoha. Hanoh Levin, <span style="font-style:italic">Življenje kot delo</span>, rež. Andrej Jus, MGL, premiera 20. 12. 2017.</p><p>Birgitte Mrak. Barbara Zemljič, <span style="font-style:italic">Praznina spomina (1-4)</span>, rež. Nina Šorak, MGL, premiera 15. 5. 2018.</p></div><div class="ss3" id="index-body.1_div.7_div.5"><div class="pagebreak" id="pb.117"> [117] </div><h2><span class="head">VLOGE V DRUGIH SLOVENSKIH GLEDALIŠČIH (izbor)</span></h2><p>Ženska. Peter Handke, <span style="font-style:italic">Železniške informacije </span>(del projekta <span style="font-style:italic">5 ½</span>), rež. Nevenka Koprivšek, Eksperimentalno gledališče Glej, premiera 26. 2. 1989.</p><p>Hana. Barbara Hieng Samobor, <span style="font-style:italic">Hana Tiger</span>, rež. Barbara Hieng Samobor, Prešernovo gledališče Kranj, premiera 5. 3. 1993.</p><p>Donna Inez. Max Frisch,<span style="font-style:italic">Don Juan ali Ljubezen do geometrije</span>, rež. Barbara Hieng Samobor, SNG Drama Ljubljana, premiera 8. 5. 1993.</p><p>Dekle. Damir Zlatar - Frey, <span style="font-style:italic">Pomladno obredje</span>, rež. Damir Zlatar - Frey, Koreodrama Ljubljana in Cankarjev dom, Ljubljana, premiera 15. 1. 1994 v Cankarjevem domu.</p><p>Gina Ekdal. Henrik Ibsen, <span style="font-style:italic">Družinski album (Parafraza/Ibsen/Divja račka)</span>, rež. Meta Hočevar, SMG in Wiener Festwochen, premiera 26. 5. 1994 na Dunaju.</p><p>Ženska. Ivan Mrak, Damir Zlatar - Frey, <span style="font-style:italic">Beg iz pekla</span>, rež. Damir Zlatar - Frey, Koreodrama Ljubljana in Festival Ljubljana, premiera 24. 3. 1996.</p><p>Več vlog. Peter Handke, <span style="font-style:italic">Ura, ko nismo ničesar vedeli drug o drugem</span>, rež. Ernst M. Binder, SNG Drama Ljubljana in Forum Stadtpark Theater Graz, Avstrija, premiera 12. 4. 1996.</p><p>Helena Charles. John Osborne, <span style="font-style:italic">Ozri se v gnevu</span>, rež. Janez Pipan, SNG Drama Ljubljana, premiera 28. 9. 1996.</p><p>Ameša. Ivo Svetina, <span style="font-style:italic">Tako je umrl Zaratustra</span>, rež. Janez Pipan, SNG Drama Ljubljana, premiera 23. 4. 1997.</p><p>Prva čarovnica. William Shakespeare, <span style="font-style:italic">Macbeth</span>, rež. Janez Pipan, SNG Drama Ljubljana in Cankarjev dom Ljubljana, premiera 2. 11. 1997.</p><p>Norec, Ogledalo. Jakob Grimm in Wilhelm Grimm, Janez Vencelj, <span style="font-style:italic">Sneguljčica</span>, rež. Barbara Hieng Samobor, Prešernovo gledališče Kranj, premiera 2. 10. 1998.</p><p>Interpretka. Hans Christian Andersen, Jette Ostan Vejrup, <span style="font-style:italic">Palčica</span>, Lutkovno gledališče Ljubljana, premiera 19. 12. 1999.</p><p>Ženska. Bojan Jablanovec, <span style="font-style:italic">Evropa, deklica, ki je preveč hitela</span>, rež. Bojan Jablanovec, gledališka produkcija Cankarjevega doma Ljubljana, premiera 31. 3. 2001.</p><p>Molly. Bertolt Brecht, Kurt Weill, <span style="font-style:italic">Opera za tri groše</span>, rež. Matjaž Zupančič, SNG Drama Ljubljana, premiera 1. 11. 2001.</p><p>Ženska. <span style="font-style:italic">Osum</span>, rež. Matej Filipčič, produkcija Umetniško društvo OSUM, zavod Muzeum in Moderna galerija Ljubljana, premiera 27. 10. 2002 v Moderni galeriji Ljubljana.</p><p>Interpretka. Jette Ostan Vejrup po motivih Hansa Christiana Andersena, <span style="font-style:italic">Grdi raček</span>, rež. Claus Mandøe, Cankarjev dom Ljubljana in Bunker, premiera 26. 11. 2003.</p><p>Nastopajoča. Gregor Luštek, Rosana Hribar, <span style="font-style:italic">Korak v dvoje po Pii in Pinu</span>, Anton Podbevšek teater in Flota Ljubljana, premiera 13. 12. 2012.</p><p>Performerka. <span style="font-style:italic">Dogodek v mestu Gogi</span>, rež. Jaša Koceli, Anton Podbevšek teater in zavod Bunker, Ljubljana, premiera 21. 4. 2015.</p></div><div class="ss3" id="index-body.1_div.7_div.6"><h2><span class="head">FILMSKE IN TELEVIZIJSKE VLOGE (izbor)</span></h2><p>Dekle.<span style="font-style:italic">Vse je pod kontrolo</span>, kratki igrani film (33 min), rež. Metod Pevec, produkcija E-Motion film – Ljubljana, RTV Slovenija, Filmski sklad studio Viba film Ljubljana, 1992.</p><p>Gudrun. <span style="font-style:italic">Teater Paradižnik</span>, televizijska serija, režija Branko Đurić - Đuro, produkcija RTV Slovenija, 1994–97.</p><p>Helga.<span style="font-style:italic">Vrtičkarji</span>, televizijska nadaljevanka, režija Jure Pervanje, produkcija RTV Slovenija, 2000–03.</p><div class="pagebreak" id="pb.118"> [118] </div><p>Marta, urednica. <span style="font-style:italic">Blisk</span>, TV nanizanka (15 serij), rež. Jure Pervanje, produkcija RTV Slovenija, 2005.</p><p>Dr. Frida Andersen (nastopala v dveh serijah, tako v slovenski kot hrvaški verziji). <span style="font-style:italic">Naša mala klinika</span>, televizijska serija, rež. Branko Đurić - Đuro, produkcija Pop TV, 2005 in 2007.</p><p>Teta. <span style="font-style:italic">Božična večerja</span>, srednjemetražni igrani film, rež. Boštjan Vrhovec, produkcija RTV Slovenija, 2011.</p><p>Medicinska sestra. <span style="font-style:italic">Srečen za umret</span>, celovečerni igrani film, rež. Matevž Luzar, produkcija Pakt Media d.o.o., koprodukcija: Film United, Ars Septima, sofinancirali Hrvatski audiovizualni centar, Slovenski filmski center, Javna agencija RS, 2012.</p><p>Helena Vurnik, r. Kottler. <span style="font-style:italic">Iskalca</span>, dokumentarno igrani televizijski film, rež. Alma Lapajne, RTV Slovenija, 2012.</p><p>Anne, danska turistka.<span style="font-style:italic">Comic Sans</span>, rež. Nevij Marasović, Kinorama Zagreb, 2018.</p><p>Socialna delavka. <span style="font-style:italic">Posledice,</span> celovečerni igrani film, rež. Darko Štante, Temporara, Zwinger film, 100, NuFrame d.o.o., filmska in video produkcija, 2018.</p></div><div class="bibliography" id="index-body.1_div.7_div.7"><h2><span class="head">VIRI IN LITERATURA</span></h2><div class="ss3" id="index-body.1_div.7_div.7_div.1"><h3><span class="head">ARHIVSKI VIRI</span></h3><p>Arhiv MGL: seznam vlog v MGL in nekaterih nagrad.</p><p>Arhiv MGL: Jette Ostan Vejrup – utemeljitev Zlate paličice za najboljšo predstavo tekmovalnega programa v celoti za avtorstvo in izvedbo igralskega monologa <span style="font-style:italic">Grdi raček</span> v koprodukciji Cankarjevega doma Ljubljana in Bunkerja, 2005.</p><p>Arhiv SLOGI: kritike uprizoritev.</p><p>Zasebni arhiv Jette Ostan Vejrup: govor ob odprtju razstave<span style="font-style:italic">Marija Vera (1881–1954</span>) v Slovenskem gledališkem muzeju 20. aprila 2006. Tipkopis.</p></div><div class="ss3" id="index-body.1_div.7_div.7_div.2"><h3><span class="head">USTNI VIRI</span></h3><p>Jette Ostan Vejrup, pogovor z avtorico, Ljubljana, 23. avgust 2018.</p></div><div class="ss3" id="index-body.1_div.7_div.7_div.3"><h3><span class="head">MONOGRAFIJE</span></h3><div class="biblfree"><span style="font-style:italic">50 let MGL. Od Nevihte do Zgodbe o uspehu. Pregled uprizoritev 1951–2001</span>, Ljubljana: Mestno gledališče ljubljansko, 2001.</div><div class="biblfree"><span style="font-style:italic">Repertoar slovenskih gledališč 1987/88</span>–<span style="font-style:italic">1991/92</span>, Ljubljana: Slovenski gledališki in filmski muzej, 1992.</div><div class="biblfree"><span style="font-style:italic">Slovenski gledališki letopis 1992/1993</span>–<span style="font-style:italic">2016/2017</span>, Ljubljana: Slovenski gledališki in filmski muzej / Slovenski gledališki muzej / Slovenski gledališki inštitut, 1994–2018.</div></div><div class="ss3" id="index-body.1_div.7_div.7_div.4"><h3><span class="head">ČASOPISNI VIRI/ČLANKI</span></h3><div class="biblfree">Agrež, Živa. »Igrati in ljubiti«. <span style="font-style:italic">Jana</span>, 20. 2. 1991.</div><div class="biblfree">Berger, Aleš. »Mestno gledališče ljubljansko. Witold Gombrowicz: Ivona, princesa Burgundije«. <span style="font-style:italic">Naši razgledi</span>, 7. 12. 1990.</div><div class="biblfree">Bogataj, Matej. »Gledališki dnevnik. Tranzicija v epskih dimenzijah«. <span style="font-style:italic">Sodobnost</span>, št. 6 (junij 2017).</div><div class="biblfree">Bogataj, Matej. »Prismuk v kratkih rezih«. <span style="font-style:italic">Delo</span>, 25. 4. 2007.</div><div class="biblfree">Bogataj, Matej. »Zavozlani v odnos«. <span style="font-style:italic">Delo</span>, 26. 11. 2005.</div><div class="pagebreak" id="pb.119"> [119] </div><div class="biblfree">Crnović, Deja. »Tesnoba nočnega brezdelja«. <span style="font-style:italic">Dnevnik</span>, 8. 1. 2018.</div><div class="biblfree">Dovjak, Krištof. »Slovenska novost v Prešernovem gledališču. Hana tiger (Kje je tiger?)«. <span style="font-style:italic">Dnevnik</span>, 9. 3. 1993.</div><div class="biblfree">Fridl, Ignacija. »Osbornov 'jezni mladenič' v Mali drami. Gnev – junak našega časa«. <span style="font-style:italic">Delo</span>, 1. 10. 1996.</div><div class="biblfree">Fridl, Ignacija J. »Manko enovitosti«. <span style="font-style:italic">Dnevnik</span>, 8. 12. 2008.</div><div class="biblfree">Golob, Anja. »Premiera v Lutkovnem gledališču Ljubljana. 'Na obisk' za čisti hedonizem«. <span style="font-style:italic">Večer</span>, 22. 12. 1999.</div><div class="biblfree">Inkret, Andrej. »Pet in pol«. <span style="font-style:italic">Delo</span>, 7. 3. 1989.</div><div class="biblfree">J/an/ Zoran, Mojca. »Lutkovno gledališče Ljubljana. Palčica na obisku«. <span style="font-style:italic">Dnevnik</span>, 21. 12. 1999.</div><div class="biblfree">»Jette Ostan Vejrup. Dnevnikova nagrajenka«. <span style="font-style:italic">Gledališki list Mestnega gledališča ljubljanskega</span>, št. 4 (2011/12).</div><div class="biblfree">Kancler, Petra. »Izpod rjuhe do doma za ostarele«. <span style="font-style:italic">Avenija</span>, 19. 1. 2018.</div><div class="biblfree">Knap Šembera, Majda. »Premiera v Mestnem gledališču ljubljanskem. Ivona, princesa Burgundije«. <span style="font-style:italic">Dnevnik</span>, 18. 10. 1990.</div><div class="biblfree">Kosmos, Iva. »'Začela sem z enim samim stavkom'«. <span style="font-style:italic">Dnevnik</span>, 16. 9. 2011.</div><div class="biblfree">Kozak, Krištof Jacek. »Podčrtana agresija«. <span style="font-style:italic">Razgledi</span>, 16. 10. 1996.</div><div class="biblfree">Kraigher, Amelia. »Premiera na mali sceni MGL. Študija intimnosti«. <span style="font-style:italic">Večer</span>, 12. 12. 2005.</div><div class="biblfree">Kumerdej, Mojca. »Ne enostavno hommage Mlakarjema«. <span style="font-style:italic">Delo</span>, 4. 1. 2013.</div><div class="biblfree">Leiler, Ženja. »Koprodukcijska premiera v SMG. Mala etuda za travmatičnega Ibsna«. <span style="font-style:italic">Delo</span>, 10. 10. 1994.</div><div class="biblfree">Lesničar - Pučko, Tanja. »Jette Ostan Vejrup, danska igralka na naših gledaliških odrih, se predstavlja. Besede, ki izvirajo iz telesa«. <span style="font-style:italic">Dnevnik</span>, 21. 10. 1996.</div><div class="biblfree">Lukan, Blaž. »Gledališki mit o Evropi«. <span style="font-style:italic">Delo</span>, 31. 3. 2001.</div><div class="biblfree">Pezdir, Slavko. »Andrej Rozman - Roza, Coco Mosquito: Lizistrata. Mestno gledališče ljubljansko«. <span style="font-style:italic">Delo</span>, 1. 3. 2014.</div><div class="biblfree">Pezdir, Slavko. »Cukrček za sprostitev in pozabo«. <span style="font-style:italic">Delo</span>, 5. 12. 2008.</div><div class="biblfree">Pezdir, Slavko. »Dobrota ostaja sirota«. <span style="font-style:italic">Delo</span>, 8. 10. 1998.</div><div class="biblfree">Pezdir, Slavko. »Nikoli (čisto) do konca«. <span style="font-style:italic">Delo</span>, 10. 10. 2009.</div><div class="biblfree">Pezdir, Slavko. »Praizvedba Hane Tiger v Kranju. Prva in zadnja noč«. <span style="font-style:italic">Delo</span>, 8. 3. 1993.</div><div class="biblfree">Pezdir, Slavko. »V gospostvu starcev«. <span style="font-style:italic">Delo</span>, 26. 11. 2011.</div><div class="biblfree">Pezdir, Slavko. »V zdravniški halji na oni svet«. <span style="font-style:italic">Delo</span>, 17. 9. 2011.</div><div class="biblfree">Pogorevc, Petra. »Še vedno tako zelo živa«. <span style="font-style:italic">Dnevnik</span>, 1. 10. 1996.</div><div class="biblfree">Smasek, Lojze. »Nova uprizoritev v Eksperimentalnem gledališču GLEJ. Različno oživljene igrice«. <span style="font-style:italic">Večer</span>, 22. 3. 1989.</div><div class="biblfree">Smasek, Lojze. »Premiera v Mestnem gledališču ljubljanskem. Izzivalnost molka«. <span style="font-style:italic">Večer</span>, 20. 10. 1990.</div><div class="biblfree">»Štiri nagrade za igro. Jette Ostan Vejrup za vlogo Here v uprizoritvi <span style="font-style:italic">Iliada</span> v izvedbi Mestnega gledališča ljubljanskega, SNG Drama Ljubljana in Cankarjevega doma«. V: <span style="font-style:italic">Almanah 51. Festivala Borštnikovo srečanje</span>. Ur. Ksenija Repina. Maribor: Festival Borštnikovo srečanje, 2016.</div><div class="biblfree">Šuklje, Rapa. »Novost v Eksperimentalnem gledališču Glej: Minidrame – nadgrajene<span style="font-style:italic">«. Dnevnik</span>, 17. 3. 1989.</div><div class="biblfree">Taufer, Veno. »Eksperimentalno gledališče Glej. Pet in pol«. <span style="font-style:italic">Naši razgledi</span>, 12. 5. 1989.</div><div class="pagebreak" id="pb.120"> [120] </div><div class="biblfree">Taufer, Veno. »Gledališče. Lahkotno o nevarni formi«. <span style="font-style:italic">Delo</span>, 29. 10. 1990.</div><div class="biblfree">»Utemeljitev Borštnikove nagrade za igro za Fräulein Schneider v predstavi <span style="font-style:italic">Kabaret</span> v izvedbi MGL, 43. Borštnikovo srečanje, Maribor, 2007 – soglasno«. V: <span style="font-style:italic">Almanah 43. Borštnikovega srečanja.</span> Ur. Ksenija Repina. Maribor: Borštnikovo srečanje, 2008.</div><div class="biblfree">Vaupotič, Aleš. »Cankarjev dom. Evropa je ženska«. <span style="font-style:italic">Dnevnik</span>, 3. 4. 2001.</div><div class="biblfree">Vurnik, France. »Krstna uprizoritev v PG. Kako je biti 'degradiran v žensko'?«. <span style="font-style:italic">Gorenjski glas</span>, 9. 3. 1993.</div></div><div class="ss3" id="index-body.1_div.7_div.7_div.5"><h3><span class="head">SPLETNI VIRI</span></h3><div class="biblfree">Radio Slovenija. <a class="link_ref" href="http://www.mgl.si/assets/Uploads/zivljenje-kot-delo-radio-sl2.pdf">»Premiera igre Življenje kot delo«</a>, 6. 1. 2018. Pridobljeno avgusta 2018.</div><div class="biblfree">SiGledal. <a class="link_ref" href="http://veza.sigledal.org/prispevki/jette-ostan-vejrup-sodobna-desetnica">»Sodobna desetnica«</a>, 15. 12. 2011. Pridobljeno septembra 2018.</div><div class="biblfree">SiGledal. <a class="link_ref" href="http://veza.sigledal.org/prispevki/dnevnikova-nagrada-za-jette-ostan-vejrup">»Dnevnikova nagrada za Jette Ostan Vejrup«</a>. Pridobljeno oktobra 2018.</div><div class="biblfree">Siol.net., <a class="link_ref" href="https://siol.net/trendi/kultura/lizistrata-politike-ni-brez-seksa-in-obratno-tudi-124724">»Lizistrata: politike ni brez seksa in ... obratno tudi?«</a>, 27. 2. 2014. Pridobljeno septembra 2018.</div><div class="biblfree">Telegram. <a class="link_ref" href="https://www.telegram.hr/kultura/sinoc-je-u-zagrebu-gostovala-slovenska-verzija-tri-zime-predstava-po-hit-tekstu-tene-stivicic-gledali-smo-je/">»Sinoć je u Zagrebu gostovala slovenska verzija Tri zime, predstava po hit tekstu Tene Štivičić«</a>, 4. 10. 2016. Pridobljeno avgusta 2018.</div></div><div class="ss3" id="index-body.1_div.7_div.7_div.6"><h3><span class="head">FOTO:</span></h3><p>arhiv MGL (avtor Tone Stojko).</p></div></div><div class="byline"><span style="font-weight:bold">Mag. Tea Rogelj</span>, višja kustosinja, Slovenski gledališki inštitut, Mestni trg 17, 1000 Ljubljana, <a class="link_ref" href="mailto:tea.rogelj@slogi.si">tea.rogelj@slogi.si</a></div></div><!--Notes in [div]--><div class="notes"><div class="note" id="ftn138"><span class="noteLabel">138. </span><div class="noteBody">Tanja Lesničar - Pučko, »Jette Ostan Vejrup, danska igralka na naših gledaliških odrih, se predstavlja. Besede, ki izvirajo iz telesa«, <span style="font-style:italic">Dnevnik</span>, 21. 10. 1996 (časopisne članke o igralki hrani arhiv SLOGI, op. p.).</div> <a class="link_return" title="Go back to text" href="#ftn138_return">↵</a></div><div class="note" id="ftn139"><span class="noteLabel">139. </span><div class="noteBody">Jette Ostan Vejrup v intervjuju. Živa Agrež, »Igrati in ljubiti«, <span style="font-style:italic">Jana</span>, 20. 2. 1991, 21.</div> <a class="link_return" title="Go back to text" href="#ftn139_return">↵</a></div><div class="note" id="ftn140"><span class="noteLabel">140. </span><div class="noteBody">Prav tam, 22.</div> <a class="link_return" title="Go back to text" href="#ftn140_return">↵</a></div><div class="note" id="ftn141"><span class="noteLabel">141. </span><div class="noteBody">Iva Kosmos, »'Začela sem z enim samim stavkom'«, <span style="font-style:italic">Dnevnik</span>, 16. 9. 2011, 21.</div> <a class="link_return" title="Go back to text" href="#ftn141_return">↵</a></div><div class="note" id="ftn142"><span class="noteLabel">142. </span><div class="noteBody">Rapa Šuklje, »Novost v Eksperimentalnem gledališču Glej. Minidrame – nadgrajene«,<span style="font-style:italic">Dnevnik</span>, 17. 3. 1989.</div> <a class="link_return" title="Go back to text" href="#ftn142_return">↵</a></div><div class="note" id="ftn143"><span class="noteLabel">143. </span><div class="noteBody">Andrej Inkret, »Pet in pol«, <span style="font-style:italic">Delo</span>, 7. 3. 1989.</div> <a class="link_return" title="Go back to text" href="#ftn143_return">↵</a></div><div class="note" id="ftn144"><span class="noteLabel">144. </span><div class="noteBody">Lojze Smasek, »Nova uprizoritev v Eksperimentalnem gledališču GLEJ. Različno oživljene igrice«, <span style="font-style:italic">Večer</span>, 22. 3. 1989.</div> <a class="link_return" title="Go back to text" href="#ftn144_return">↵</a></div><div class="note" id="ftn145"><span class="noteLabel">145. </span><div class="noteBody">Veno Taufer, »Eksperimentalno gledališče Glej. Pet in pol«, <span style="font-style:italic">Naši razgledi</span>, 12. 5. 1989.</div> <a class="link_return" title="Go back to text" href="#ftn145_return">↵</a></div><div class="note" id="ftn146"><span class="noteLabel">146. </span><div class="noteBody">Agrež, »Igrati in ljubiti«, 22.</div> <a class="link_return" title="Go back to text" href="#ftn146_return">↵</a></div><div class="note" id="ftn147"><span class="noteLabel">147. </span><div class="noteBody">Prav tam.</div> <a class="link_return" title="Go back to text" href="#ftn147_return">↵</a></div><div class="note" id="ftn148"><span class="noteLabel">148. </span><div class="noteBody">Majda Knap Šembera, »Premiera v Mestnem gledališču ljubljanskem. Ivona, princesa Burgundije«, <span style="font-style:italic">Dnevnik</span>, 18. 10. 1990.</div> <a class="link_return" title="Go back to text" href="#ftn148_return">↵</a></div><div class="note" id="ftn149"><span class="noteLabel">149. </span><div class="noteBody">Lojze Smasek, »Premiera v Mestnem gledališču ljubljanskem. Izzivalnost molka«, <span style="font-style:italic">Večer</span>, 20. 10. 1990.</div> <a class="link_return" title="Go back to text" href="#ftn149_return">↵</a></div><div class="note" id="ftn150"><span class="noteLabel">150. </span><div class="noteBody">Veno Taufer, »Gledališče. Lahkotno o nevarni formi«, <span style="font-style:italic">Delo</span>, 29. 10. 1990.</div> <a class="link_return" title="Go back to text" href="#ftn150_return">↵</a></div><div class="note" id="ftn151"><span class="noteLabel">151. </span><div class="noteBody">Aleš Berger, »Mestno gledališče ljubljansko. Witold Gombrowicz: Ivona, princesa Burgundije«, <span style="font-style:italic">Naši razgledi</span>, 7. 12. 1990.</div> <a class="link_return" title="Go back to text" href="#ftn151_return">↵</a></div><div class="note" id="ftn152"><span class="noteLabel">152. </span><div class="noteBody">Slavko Pezdir, »Praizvedba Hane Tiger v Kranju. Prva in zadnja noč«, <span style="font-style:italic">Delo</span>, 8. 3. 1993.</div> <a class="link_return" title="Go back to text" href="#ftn152_return">↵</a></div><div class="note" id="ftn153"><span class="noteLabel">153. </span><div class="noteBody">Krištof Dovjak, »Slovenska novost v Prešernovem gledališču. Hana tiger (Kje je tiger?)«, <span style="font-style:italic">Dnevnik</span>, 9. 3. 1993.</div> <a class="link_return" title="Go back to text" href="#ftn153_return">↵</a></div><div class="note" id="ftn154"><span class="noteLabel">154. </span><div class="noteBody">France Vurnik, »Krstna uprizoritev v PG. Kako je biti 'degradiran v žensko'?«, <span style="font-style:italic">Gorenjski glas</span>, 9. 3. 1993.</div> <a class="link_return" title="Go back to text" href="#ftn154_return">↵</a></div><div class="note" id="ftn155"><span class="noteLabel">155. </span><div class="noteBody">Slavko Pezdir, »Dobrota ostaja sirota«, <span style="font-style:italic">Delo</span>, 8. 10. 1998.</div> <a class="link_return" title="Go back to text" href="#ftn155_return">↵</a></div><div class="note" id="ftn156"><span class="noteLabel">156. </span><div class="noteBody">Ženja Leiler, »Koprodukcijska premiera v SMG. Mala etuda za travmatičnega Ibsna«, <span style="font-style:italic">Delo</span>, 10. 10. 1994.</div> <a class="link_return" title="Go back to text" href="#ftn156_return">↵</a></div><div class="note" id="ftn157"><span class="noteLabel">157. </span><div class="noteBody">Petra Pogorevc, »Še vedno tako zelo živa«, <span style="font-style:italic">Dnevnik</span>, 1. 10. 1996.</div> <a class="link_return" title="Go back to text" href="#ftn157_return">↵</a></div><div class="note" id="ftn158"><span class="noteLabel">158. </span><div class="noteBody">Krištof Jacek Kozak, »Podčrtana agresija«, <span style="font-style:italic">Razgledi</span>, 16. 10. 1996.</div> <a class="link_return" title="Go back to text" href="#ftn158_return">↵</a></div><div class="note" id="ftn159"><span class="noteLabel">159. </span><div class="noteBody">Ignacija Fridl, »Osbornov 'jezni mladenič' v Mali drami. Gnev – junak našega časa«, <span style="font-style:italic">Delo</span>, 1. 10. 1996.</div> <a class="link_return" title="Go back to text" href="#ftn159_return">↵</a></div><div class="note" id="ftn160"><span class="noteLabel">160. </span><div class="noteBody">Anja Golob, »Premiera v Lutkovnem gledališču Ljubljana. 'Na obisk' za čisti hedonizem«, <span style="font-style:italic">Večer</span>, 22. 12. 1999.</div> <a class="link_return" title="Go back to text" href="#ftn160_return">↵</a></div><div class="note" id="ftn161"><span class="noteLabel">161. </span><div class="noteBody">Mojca J. Zoran, »Lutkovno gledališče Ljubljana. Palčica na obisku«, <span style="font-style:italic">Dnevnik</span>, 21. 12. 1999.</div> <a class="link_return" title="Go back to text" href="#ftn161_return">↵</a></div><div class="note" id="ftn162"><span class="noteLabel">162. </span><div class="noteBody">Aleš Vaupotič, »Cankarjev dom. Evropa je ženska«, <span style="font-style:italic">Dnevnik</span>, 3. 4. 2001.</div> <a class="link_return" title="Go back to text" href="#ftn162_return">↵</a></div><div class="note" id="ftn163"><span class="noteLabel">163. </span><div class="noteBody">Blaž Lukan, »Gledališki mit o Evropi«, <span style="font-style:italic">Delo</span>, 31. 3. 2001.</div> <a class="link_return" title="Go back to text" href="#ftn163_return">↵</a></div><div class="note" id="ftn164"><span class="noteLabel">164. </span><div class="noteBody">Arhiv MGL, Jette Ostan Vejrup, utemeljitev Zlate paličice za najboljšo predstavo tekmovalnega programa v celoti za avtorstvo in izvedbo igralskega monologa <span style="font-style:italic">Grdi raček</span> v koprodukciji Cankarjevega doma Ljubljana in Bunkerja, 2005.</div> <a class="link_return" title="Go back to text" href="#ftn164_return">↵</a></div><div class="note" id="ftn165"><span class="noteLabel">165. </span><div class="noteBody">Matej Bogataj, »Zavozlani v odnos«, <span style="font-style:italic">Delo</span>, 26. 11. 2005.</div> <a class="link_return" title="Go back to text" href="#ftn165_return">↵</a></div><div class="note" id="ftn166"><span class="noteLabel">166. </span><div class="noteBody">Amelia Kraigher, »Premiera na mali sceni MGL. Študija intimnosti«, <span style="font-style:italic">Večer</span>, 12. 12. 2005.</div> <a class="link_return" title="Go back to text" href="#ftn166_return">↵</a></div><div class="note" id="ftn167"><span class="noteLabel">167. </span><div class="noteBody">»Utemeljitev Borštnikove nagrade za igro za Fräulein Schneider v predstavi <span style="font-style:italic">Kabaret</span> v izvedbi MGL, 43. Borštnikovo srečanje, Maribor, 2007 – soglasno«, v: <span style="font-style:italic">Almanah 43. Borštnikovega srečanja</span> (Maribor: Borštnikovo srečanje, 2008), 62.</div> <a class="link_return" title="Go back to text" href="#ftn167_return">↵</a></div><div class="note" id="ftn168"><span class="noteLabel">168. </span><div class="noteBody">Matej Bogataj, »Prismuk v kratkih rezih«, <span style="font-style:italic">Delo</span>, 25. 4. 2007.</div> <a class="link_return" title="Go back to text" href="#ftn168_return">↵</a></div><div class="note" id="ftn169"><span class="noteLabel">169. </span><div class="noteBody">Slavko Pezdir, »Cukrček za sprostitev in pozabo«, <span style="font-style:italic">Delo</span>, 5. 12. 2008, 25.</div> <a class="link_return" title="Go back to text" href="#ftn169_return">↵</a></div><div class="note" id="ftn170"><span class="noteLabel">170. </span><div class="noteBody">Ignacija J. Fridl, »Manko enovitosti«, <span style="font-style:italic">Dnevnik</span>, 8. 12. 2008, 17.</div> <a class="link_return" title="Go back to text" href="#ftn170_return">↵</a></div><div class="note" id="ftn171"><span class="noteLabel">171. </span><div class="noteBody">Slavko Pezdir, »Nikoli (čisto) do konca«, <span style="font-style:italic">Delo</span>, 10. 10. 2009, 16.</div> <a class="link_return" title="Go back to text" href="#ftn171_return">↵</a></div><div class="note" id="ftn172"><span class="noteLabel">172. </span><div class="noteBody">Katarina Koprivnikar, <a class="link_ref" href="http://veza.sigledal.org/prispevki/jette-ostan-vejrup-sodobna-desetnica">»Sodobna desetnica«</a>, SiGledal, 15. 12. 2011, pridobljeno septembra 2018.</div> <a class="link_return" title="Go back to text" href="#ftn172_return">↵</a></div><div class="note" id="ftn173"><span class="noteLabel">173. </span><div class="noteBody">»Jette Ostan Vejrup. Dnevnikova nagrajenka«, <span style="font-style:italic">Gledališki list Mestnega gledališča ljubljanskega</span>, št. 4 (2011/12): 77.</div> <a class="link_return" title="Go back to text" href="#ftn173_return">↵</a></div><div class="note" id="ftn174"><span class="noteLabel">174. </span><div class="noteBody">Slavko Pezdir, »V zdravniški halji na oni svet«, <span style="font-style:italic">Delo</span>, 17. 9. 2011, 16.</div> <a class="link_return" title="Go back to text" href="#ftn174_return">↵</a></div><div class="note" id="ftn175"><span class="noteLabel">175. </span><div class="noteBody">Slavko Pezdir, »V gospostvu starcev«, <span style="font-style:italic">Delo</span>, 26. 11. 2011, 19.</div> <a class="link_return" title="Go back to text" href="#ftn175_return">↵</a></div><div class="note" id="ftn176"><span class="noteLabel">176. </span><div class="noteBody">»Štiri nagrade za igro. Jette Ostan Vejrup za vlogo Here v uprizoritvi <span style="font-style:italic">Iliada</span> v izvedbi Mestnega gledališča ljubljanskega, SNG Drama Ljubljana in Cankarjevega doma«, v: <span style="font-style:italic">Almanah</span>, 51. Festival Borštnikovo srečanje, ur. Ksenija Repina (Maribor: Festival Borštnikovo srečanje, 2016), 95.</div> <a class="link_return" title="Go back to text" href="#ftn176_return">↵</a></div><div class="note" id="ftn177"><span class="noteLabel">177. </span><div class="noteBody">Igor Đukić, <a class="link_ref" href="https://siol.net/trendi/kultura/lizistrata-politike-ni-brez-seksa-in-obratno-tudi-124724">»Lizistrata: politike ni brez seksa in ... obratno tudi?«</a>, Siol.net, 27. 2. 2014, pridobljeno septembra 2018.</div> <a class="link_return" title="Go back to text" href="#ftn177_return">↵</a></div><div class="note" id="ftn178"><span class="noteLabel">178. </span><div class="noteBody">Slavko Pezdir, »Andrej Rozman - Roza, Coco Mosquito: Lizistrata. Mestno gledališče ljubljansko«, <span style="font-style:italic">Delo</span>, 1. 3. 2014, 20.</div> <a class="link_return" title="Go back to text" href="#ftn178_return">↵</a></div><div class="note" id="ftn179"><span class="noteLabel">179. </span><div class="noteBody">Matej Bogataj, »Gledališki dnevnik. Tranzicija v epskih dimenzijah«, <span style="font-style:italic">Sodobnost</span>, št. 6 (junij 2017): 815.</div> <a class="link_return" title="Go back to text" href="#ftn179_return">↵</a></div><div class="note" id="ftn180"><span class="noteLabel">180. </span><div class="noteBody"><p>Prevedla avtorica članka. Originalni zapis se glasi: »I Jette Ostan Vejrup, koja vrlo suptilno igra vlasnicu vile, gospođu Karolinu Amruš, uspjelija je od naše Nine Violić. Daleko je elegantnije riješeno i njeno starenje, kad se u 92. godini druži s nekoliko generacija obitelji Kos.«</p> <p><a class="link_ref" href="https://www.telegram.hr/kultura/sinoc-je-u-zagrebu-gostovala-slovenska-verzija-tri-zime-predstava-po-hit-tekstu-tene-stivicic-gledali-smo-je/">»Sinoć je u Zagrebu gostovala slovenska verzija Tri zime, predstava po hit tekstu Tene Štivičić«</a>, <span style="font-style:italic">Telegram</span>, 4. 10. 2016, pridobljeno avgusta 2018.</p></div> <a class="link_return" title="Go back to text" href="#ftn180_return">↵</a></div><div class="note" id="ftn181"><span class="noteLabel">181. </span><div class="noteBody"><a class="link_ref" href="http://www.mgl.si/assets/Uploads/zivljenje-kot-delo-radio-sl2.pdf">»Premiera igre Življenje kot delo«</a>, Radio Slovenija, 6. 1. 2018, pridobljeno avgusta 2018.</div> <a class="link_return" title="Go back to text" href="#ftn181_return">↵</a></div><div class="note" id="ftn182"><span class="noteLabel">182. </span><div class="noteBody">Deja Crnović, »Tesnoba nočnega brezdelja«, <span style="font-style:italic">Dnevnik</span>, 8. 1. 2018, 29.</div> <a class="link_return" title="Go back to text" href="#ftn182_return">↵</a></div><div class="note" id="ftn183"><span class="noteLabel">183. </span><div class="noteBody"><a class="link_ref" href="http://veza.sigledal.org/prispevki/dnevnikova-nagrada-za-jette-ostan-vejrup">»Dnevnikova nagrada za Jette Ostan Vejrup«</a>, SiGledal, pridobljeno oktobra 2018.</div> <a class="link_return" title="Go back to text" href="#ftn183_return">↵</a></div><div class="note" id="ftn184"><span class="noteLabel">184. </span><div class="noteBody">Mojca Kumerdej, »Ne enostavno hommage Mlakarjema«, <span style="font-style:italic">Delo</span>, 4. 1. 2013.</div> <a class="link_return" title="Go back to text" href="#ftn184_return">↵</a></div><div class="note" id="ftn185"><span class="noteLabel">185. </span><div class="noteBody">Zasebni arhiv Jette Ostan Vejrup, odlomek iz govora, ki ga je Jette Ostan Vejrup napisala na pobudo Iva Svetine za odprtje razstave <span style="font-style:italic">Marija Vera (1881–1954)</span> v Slovenskem gledališkem muzeju (danes Slovenskem gledališkem inštitutu) 20. aprila 2006.</div> <a class="link_return" title="Go back to text" href="#ftn185_return">↵</a></div><div class="note" id="ftn186"><span class="noteLabel">186. </span><div class="noteBody">Vurnik, »Krstna uprizoritev v PG. Kako je biti 'degradiran v žensko'?«.</div> <a class="link_return" title="Go back to text" href="#ftn186_return">↵</a></div></div></div></body></html>