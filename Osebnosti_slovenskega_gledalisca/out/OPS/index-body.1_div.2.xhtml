<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>ZOFIJA BORŠTNIK ZVONARJEVA</title><meta name="author" content="Martina Ratej"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"><span class="head">ZOFIJA BORŠTNIK ZVONARJEVA</span></h1><div class="ss1" id="index-body.1_div.2"><div class="pagebreak" id="pb.023"> [23] </div><div class="figure"><img src="media/02.png" alt=", igralka (*&#xA;                        Ljubljana, 15. maj 1868 – † Zagreb, 3. december 1948)" class="graphic"/><div class="caption"><span style="font-weight:bold">Borštnik Zvonarjeva, Zofija</span>, igralka (* Ljubljana, 15. maj 1868 – † Zagreb, 3. december 1948)</div></div><p>Zofija Borštnik Zvonarjeva se je rodila kot Zofija Turk. Družina Turk je ob popisu prebivalstva leta 1880 živela na Zvonarski ulici 8, zato psevdonim Zvonarjeva, s katerim se je podpisovala že od svojih prvih vlog. O njeni družini in odraščanju ne vemo skoraj nič. Materi je bilo ime Marija, oče Janez je bil dimnikarski mojster, imela pa je tudi pet let starejšo sestro Pavlo. Osnovno šolo je obiskovala v Ljubljani. Od leta 1882 je hodila v šolo Dramatičnega društva, kjer je bil njen učitelj Josip Goetzel, od 1886 pa Ignacij Borštnik. Leta 1887 je obiskovala dramatično šolo v Pragi pri profesorju Josefu Šmahi, 1902 pa šolo Alexandra Strakoscha na Dunaju. Na odru ljubljanske čitalnice je debitirala 10. decembra 1882 pri komaj štirinajstih letih z vlogama hčerke Jelice v <span style="font-style:italic">Šolskem nadzorniku</span> Kosta Trifkovića in hišne Jerice v igri <span style="font-style:italic">Oče so rekli, da le!</span> Adolfa L'Arrongea in Gustava Moserja. Svojih igralskih začetkov se je spominjala takole:</p><blockquote class="quote"><p>»Predno se je režiser g. Kocelj pojavil, je bil v sobi tak šunder, kakor da je kak sejem. Ko je vstopil g. režiser, je vse utihnilo. Vsi mladi diletantje so zasedli stole, ki so bili okoli sobe razvrščeni. [...] Skušnja se je pričela. Joj! Treba je bilo stopiti na sredo sobe in pričel se je dialog. Kakor sem bila poprej živahna in glasna, kar naenkrat sem okamenela – jeziček ni bil več gibčen – stala sem <span class="pagebreak" id="pb.024"> [24] </span>kot štor. Bilo me je tako sram, ne tistih, ki so pred menoj sedeli, ti mi niso bili toliko na poti, ampak tisti za menoj, kaj tisti delajo? To me je skrbelo, oh jej, gotovo se mi posmehujejo. [...] Drugi dan pa sem čitala v slovenskem časopisu prvo kritiko: 'V prvi vrsti nam je omeniti Zvonarjeve, Jerice, ki kaže poleg brhke vnanjosti tudi izredno nadarjenost in obeta zlasti za vloge enakega genra postati prav dobra moč.' Ko sem to prečitala, mi je bilo tako sladko pri srcu, če tudi nisem pri skušnji vedela, kje ga imam.«<span id="ftn9_return"><a class="notelink" title="Zofka Zvonarjeva, »Prva skušnja«, Slovenec, 2. 6. 1926, 4." href="#ftn9"><sup>9</sup></a></span></p></blockquote><p>Istega večera je debitiral tudi Ignacij Borštnik (z umetniškim imenom Gorazd), njen učitelj in kasneje mož. Poročila sta se 12. avgusta 1889, hči Stanislava se jima je rodila 18. marca 1897, Milenka pa 5. marca 1904.</p><p>Zofija je zaradi pomanjkanja igralk kmalu začela dobivati različne vloge, igrala je tudi vdove in fante v danes deloma že pozabljenih igrah, kot npr. Luizo v igri <span style="font-style:italic">Kovarstvo in ljubezen</span> Friedricha Schillerja, Gregca v <span style="font-style:italic">Damoklejevem meču</span> Gustava Heinricha Putlitza, Ano Andrejevno v <span style="font-style:italic">Revizorju </span>Nikolaja V. Gogolja. Poleti leta 1887 je velika skupina čeških gostov obiskala Ljubljano in z verzi Frana Gestrina jih je v narodni noši pozdravila Zofija Zvonarjeva: »Ob tej priliki dopadla sem se tako zelo češkim gostom, da so me hoteli kar precej seboj vzeti v Prago, da me tam puste nastaviti daljne studije ter me angažirati za praško Narodni divadlo, ali slovensko gledališče nujno me je potrebovalo in srce me je privelo nazaj v domovino.«<span id="ftn10_return"><a class="notelink" title="Dušan Moravec, Portreti pozabljenih igralcev (Ljubljana: Slovenski gledališki in filmski muzej, 1992), 22." href="#ftn10"><sup>10</sup></a></span></p><p>Vendar je odšla v Prago na igralsko izpopolnjevanje k režiserju Josefu Šmahi, a je ostala le kratek čas. Ravnatelj Šubert jo je želel angažirati za praško Narodno gledališče, kjer bi lahko igrala zahtevnejše vloge od tistih, v katerih je med letoma 1887 in 1892 igrala v Ljubljani. To je bilo obdobje, ko je bila Ljubljana brez gledališke hiše, saj je stara (na mestu današnje Filharmonije) februarja 1887 pogorela, novo (na mestu današnje Opere) pa so odprli šele jeseni leta 1892.<span id="ftn11_return"><a class="notelink" title="Francka Slivnik, »Gledališke zgradbe in prizorišča v Ljubljani do konca 19. stoletja«, v: O nevzvišenem v gledališču, ur. Alenka Bogovič et al. (Ljubl…" href="#ftn11"><sup>11</sup></a></span> Gledališče je do takrat živelo v skromnih razmerah na čitalniškem odru v Šelenburgovi ulici. Dvorana je bila le malo večja meščanska soba, ansambel je bil majhen in neizšolan, denarna sredstva pa skrajno omejena. Vse to je odločalo tudi o repertoarju, ki je bil v povprečju daleč pod evropsko ravnjo. V tem obdobju je Zofija odigrala le nekaj takšnih vlog, v katerih je lahko pokazala svojo nadarjenost in vse, kar <span class="pagebreak" id="pb.025"> [25] </span>jo je naučil njen tedanji dramski učitelj Ignacij Borštnik. Kot igralka se je sprva nagibala k patetično romantični teatraliki, nato pa je razvila moderni način igre, ki je prišel do izraza predvsem v dramah modernih avtorjev. Kritika je z navdušenjem spremljala njene vloge, saj je imela izjemno sposobnost za oblikovanje tako lahkotnih vlog kot zahtevnih tragičnih likov.</p><p>Igralec in režiser Ignacij Borštnik je poskrbel tudi za uprizoritev nekaterih zahtevnejših dramskih del. Izjemen dogodek je bila premiera drame Henrika Ibsena <span style="font-style:italic">Nora</span>, ki je bila konec marca 1892 ena izmed zadnjih predstav na čitalniškem odru. Kritika je ob premieri pisala:</p><p>»Predstava 'Nore' bila je na našem slovenskem odru prav srečna in jo smemo prištevati najbolje uspelim. V jako težavni naslovni vlogi otročje, lahkomišljene in razvajene, a plemenito misleče Nore pokazala je ga. Borštnikova, da imamo v njej res izborno predstavljalko, od katere že smemo kaj zahtevati. Kontrasti v tej ulogi so tako veliki, da je treba res izredno nadarjene igralke, da jih zmaga. Da se je to večinoma posrečilo ge. Borštnikovi, to prav radi konstatujemo, posebno srečna bila je v dramatičnih momentih.«<span id="ftn12_return"><a class="notelink" title="Dušan Moravec, »Ljubljanska leta Zofije Borštnik - Zvonarjeve«, v: Dokumenti slovenskega gledališkega muzeja, 9, zv. 21 (1973): 6." href="#ftn12"><sup>12</sup></a></span> Takrat je Zofija prvič igrala v kakšni Ibsenovi drami. »Vse utriplje še v meni, izmučena sem, – ves večer v najsilnejših strasteh živeti, to je grozna naloga,«<span id="ftn13_return"><a class="notelink" title="Prav tam." href="#ftn13"><sup>13</sup></a></span> je povedala dan po predstavi. S to predstavo sta Borštnikova začela prodor v moderno realistično in naturalistično gledališče.</p><p>Ob slavnostni otvoritvi Deželnega gledališča konec septembra 1892 je Zofija odigrala naslovno vlogo v drami <span style="font-style:italic">Veronika Deseniška</span> Josipa Jurčiča, ki jo je priredil Ignacij Borštnik. Njeno Veroniko so kritiki ocenili kot odlično umetniško dovršeno igro, v kateri je izrazila izjemno nadarjenost, ki je bila primerljiva z najboljšimi igralkami. V <span style="font-style:italic">Slovenskem narodu</span> so o njej pisali takole:</p><blockquote class="quote"><p>»V prvi vrsti in s posebnim zadoščenjem omenjena bodi gospa Borštnikova, ki je s svojo, v vseh malenkostih umetniško dovršeno igro znova sijajno pokazala izredno nadarjenost. Vse, kar se je vršilo v njenem srci, vsa raznovrstna čustva, ki so jo pretresala, nežno sanjarstvo, grozna, moreča skrb in zdvajanje zapuščene in prevarane ter krivično obsojene žene, za vse je našla tako pristnega, neprisiljenega, dušo pretresujočega izraza, da je res dosegla najvišji smoter tragedije, vzbudila je v gledalcih sočutje in strah. Nekako ponosno rečemo, da se more ga. Borštnikova kot heroina smelo meriti tudi z odličnimi močmi tujih narodov.«<span id="ftn14_return"><a class="notelink" title="Slovenski narod, 30. 9. 1892." href="#ftn14"><sup>14</sup></a></span></p></blockquote><div class="pagebreak" id="pb.026"> [26] </div><p>V novem gledališču sta Zofija in Ignacij Borštnik odigrala veliko vlog in doživljala uspeh za uspehom. Zofija je mdr. igrala vloge Fedore v istoimenski drami Victoriena Sardouja, Veronike v <span style="font-style:italic">Krivoprisežniku</span> Ludvika Anzengruberja in Marguerite v <span style="font-style:italic">Dami s kamelijami</span> Alexandra Dumasa. Kritika je o njunih vlogah pisala pozitivno, hkrati pa jima je začela očitati, da izbirata samo igre z dvema glavnima vlogama, da zanemarjata ljudsko igro in igre s petjem, češ da Zofija ne zna peti ipd. Kljub novi gledališki stavbi se Zofija in Ignacij nista mogla polno umetniško izražati, zato sta sprejela povabilo Stjepana Miletića in leta 1894 odšla v Zagreb.</p><p>O njunem odhodu iz Ljubljane je Filip Kalan pisal: »Ljubljanska leta Zofije in Ignacija Borštnika so ujeta v stilni okvir romantičnega realizma, ki igralcema ni odpiral pravega umetniškega razvoja. Za oba je bil ljubljanski spored ne le preozek, ampak brez vsake perspektive, o čemer nazorno priča njun igralski spored v poznejših letih. Odhoda iz Ljubljane zato ne moremo iskati v solistični prevzetnosti ali v občasnih nesporazumih s kritiko, ampak je bil, s Schnitzlerjevimi besedami povedano – beg v svobodo, der Weg ins Freie.«<span id="ftn15_return"><a class="notelink" title="Filip Kalan, Živo gledališko izročilo (Ljubljana: Cankarjeva založba, 1980), 290." href="#ftn15"><sup>15</sup></a></span> Borštnikova nista bila edina, ki sta odšla v tujino, naj omenimo le nekaj najvidnejših: Vela Nigrinova (1882, Beograd), Josip Daneš - Gradiš (1906, Trst, nato Pula), Anton Verovšek (1907, Trst), Avgusta Danilova (1907, Trst), Hinko Nučič (1912, Zagreb).<span id="ftn16_return"><a class="notelink" title="Barbara Sušec Michieli, Marija Vera: igralka v dinamičnem labirintu kultur (Ljubljana: Slovenski gledališki muzej, 2005), 36." href="#ftn16"><sup>16</sup></a></span></p><p>Ko je Stjepan Miletić v začetku junija 1894 prevzel upravo Hrvaškega narodnega gledališča (intendant je bil do maja 1898), je imel že kvaliteten igralski ansambel, vendar ga je želel še nadgraditi z novimi talenti, posebno takšnimi, ki so se nagibali k realističnemu igralskemu izrazu v primerjavi z dotedanjim romantičnim patosom. V ansambel je poleg zakoncev Borštnik privabil tudi igralce iz hrvaških in srbskih potujočih družin. Miletić je povabil najprej Ignacija, vendar je le-ta svoj odhod pogojeval s sočasnim sprejetjem žene. Zofija je imela v Zagrebu najprej dve gostovanji z igranjem v slovenskem jeziku, prvič 8. marca 1894 v Dumasovi <span style="font-style:italic">Dami s kamelijami</span>, dva dni kasneje pa je igrala v Ibsenovi <span style="font-style:italic">Nori</span>. Ob prvem gostovanju je Miletić ni videl, ker je bil na študijskem izpopolnjevanju v Parizu, bral pa je o njenem uspehu:</p><blockquote class="quote"><p>»Dne 8. in 10. marca je na hrvaškem odru gostovala vrla slovenska umetnica gospa Borštnik Zvonarjeva, prvi večer kot Marguerita Gautier v Dumasovi <span style="font-style:italic">Dami s kamelijami</span>, drugi večer pa kot Nora v istoimenski Ibsenovi drami. Veseli nas, da lahko priznamo, da je v obeh vlogah krasno uspela, zato so ji drugi <span class="pagebreak" id="pb.027"> [27] </span>večer vročili lovorjev venec in veličastni buket s trobojno vrvico ter napisom Slovenski umetnici – vzhičeni Hrvati. Prvi večer je gospa Borštnik s svojo izvrstno igro analizirala značaj Dame s kamelijami, drugi pa nam je prikazala značaj Ibsenove junakinje v najbolj sintetični celovitosti. Na ta način nam je nadarjena umetnica predstavila dve plati svojega okretnega talenta in obe v najugodnejši luči. [...] Bratom Slovencem čestitamo za takšno umetnico; nas pa veseli, da lahko sporočimo, da bo Borštnikova znova gostovala na našem odru in da bomo znova imeli priliko za občudovanje.«<span id="ftn17_return"><a class="notelink" title="Branko Hećimović, Marija Barbieri, Henrik Neubauer, Slovenski umjetnici na hrvatskim pozornicama – Slovenski umetniki na hrvaških odrih (Zagreb: Slove…" href="#ftn17"><sup>17</sup></a></span></p></blockquote><p>Maja istega leta je sledilo še drugo gostovanje, ko je Zofija znova igrala Noro in potem še Klaro v <span style="font-style:italic">Fužinarju</span> Georgesa Ohneta, obe je odigrala v slovenščini. Ko sta z Ignacijem sklenila pogodbo z zagrebškim gledališčem, sta po nasvetu Miletića preživela poletje v Glini,<span id="ftn18_return"><a class="notelink" title="Nekateri viri navajajo, da je Zofija odšla v Glino sama, Ignacij pa v Slavonski Brod (Slovenski narod, 30. 5. 1894, »Zofija Borštnik v članku Borštnik…" href="#ftn18"><sup>18</sup></a></span> kjer naj bi domačini govorili najbolj čisto hrvaščino, in tam študirala vloge, ki sta jih odigrala v prihajajoči sezoni kot novo angažirana člana. Prvi skupni nastop sta imela septembra v Ohnetovem <span style="font-style:italic">Fužinarju</span>, ko sta že igrala v hrvaškem jeziku. Zofija je do konca leta 1894 igrala v treh predstavah, in sicer kot Luiza v Schillerjevi igri <span style="font-style:italic">Kovarstvo in ljubezen</span>, Marija v <span style="font-style:italic">Baronu Hrobčickem</span> L. Stroupežnickega, naslovno vlogo v <span style="font-style:italic">Vasantaseni</span> Soudraka, ter sodelovala pri treh premierah, in sicer kot kraljica Margita v <span style="font-style:italic">Karlu Dračkem </span>F. Markovića, Valentina v <span style="font-style:italic">Komedijantih</span> Edouarda Paillerona in Porcija v <span style="font-style:italic">Juliju Cezarju</span> Williama Shakespeara. Nikola Batušić je zapisal, da je Zagreb z obema Borštnikoma dobil igralca izrazito realističnih pa tudi naturalističnih sozvočij in odrske izraznosti, nosilca repertoarja Henrika Ibsena, Gerharta Hauptmanna in sodobne domače produkcije.<span id="ftn19_return"><a class="notelink" title="Nikola Batušić, Povijest hrvatskoga kazališta (Zagreb: Školska knjiga, 1978), 294." href="#ftn19"><sup>19</sup></a></span> Velik uspeh je Zofija doživela tudi z vlogo Magde v <span style="font-style:italic">Očetovskem domu</span> Hermanna Sudermanna, o kateri so kritiki ponovno pisali v presežnikih.<span id="ftn20_return"><a class="notelink" title="Hrvatska, 16. 1. 1895." href="#ftn20"><sup>20</sup></a></span></p><p>Sredi oktobra 1895 je na slovesni otvoritvi hrvaškega Narodnega gledališča Zofija igrala vlogo Tragedije v Miletićevi alegorični igri <span style="font-style:italic">Slava umetnosti</span>. Miletićev repertoar je bil široko zasnovan, zajemal je premierno in reprizno uprizorjena dela evropske in nacionalne dramatike in Zofija se je v njem lahko polno izrazila, saj je igrala antične junakinje (naslovna vloga v Sofoklejevi <span style="font-style:italic">Antigoni</span>), Shakespearove like (Ana v <span style="font-style:italic">Rihardu III.</span>, Lady Percy v <span style="font-style:italic">Kralju Henriku IV.</span>), romantične zaljubljenke ter protagonistke francoskih salonov (Marguerite Gautier v Dumasovi<span style="font-style:italic">Dami s </span><span class="pagebreak" id="pb.028"> [28] </span><span style="font-style:italic">kamelijami</span>, naslovno vlogo v <span style="font-style:italic">Trilby</span> Paula M. Potterja) in psihološko profilirane posameznice naturalistične drame, med katerimi so na prvem mestu Ibsenove (naslovna vloga v <span style="font-style:italic">Nori</span>, Betika v <span style="font-style:italic">Stebrih družbe</span>, Regina v <span style="font-style:italic">Strahovih</span>).</p><p>Po mnenju Slavka Batušića je bilo leto 1899 najuspešnejše leto Zofije Borštnik Zvonarjeve v Zagrebu, odigrala je šestnajst novih vlog, od tega dvanajst premiernih, in dobivala le pohvalne in pozitivne kritike (neznani kritik je, denimo, pisal: »O umetnosti Zvonarjeve same pisati je prijetno delo, ker ga človek opravlja rad, ko lahko samo hvali, ne da bi si očital, da je lagal.«<span id="ftn21_return"><a class="notelink" title="Arhiv SLOGI, sign. 3, mapa 6, OG 44." href="#ftn21"><sup>21</sup></a></span>), kar je bil edinstven primer v dotedanji zgodovini nacionalne gledališke kritike.<span id="ftn22_return"><a class="notelink" title="Slavko Batušić, »Zofija Borštnik Zvonarjeva v Zagrebu: angažmaji in gostovanja slovenske umetnice na hrvaškem odru«, Dokumenti Slovenskega gledališkeg…" href="#ftn22"><sup>22</sup></a></span>Nobena od njenih vlog v tisti sezoni pa se kljub velikemu številu ne uvršča med njene najboljše.</p><p>V naslednjih sezonah je bilo vlog manj, sredi leta 1901 so se pri Zofiji pojavili prvi znaki krize, ne toliko v umetniškem kot v zasebnem življenju. Z Ignacijem Borštnikom se nikoli nista uradno ločila, o njunem skupnem življenju pa je po njegovi smrti objavila pretresljivo izpoved: »Naš zakon ni bil navaden zakon, bil je nekaj čudnega, meni sami nepojmljivega – bil je in ostane večna tajna, katero je ponesel on, čudak, s seboj. Bila sva mož in žena, in vendar nisva bila; prihajal je k meni domov tajno, da nihče za to ni vedel – in zopet je odšel, da nihče za to ni vedel.«<span id="ftn23_return"><a class="notelink" title="Zofija Borštnik, »Moj soprog Borštnik«, Slovenec, 30. 9. 1919, 1–2." href="#ftn23"><sup>23</sup></a></span> Vzrok za odtujitev zakoncev je bil morebiti tudi v Ignacijevi veliki osebnostni spremembi. Do selitve v Zagreb so ga opisovali kot veseljaka, v zagrebških letih pa se je zaprl vase, postal je mrk in molčeč, »samotar, kakršen je živel v zavesti vseh, ki so se srečevali z njim in pozneje popisovali njegov človeški lik«.<span id="ftn24_return"><a class="notelink" title="Dušan Moravec, Borštnik: podoba dramskega umetnika (Ljubljana: Cankarjeva založba, 1985), 149." href="#ftn24"><sup>24</sup></a></span></p><p>Od jeseni 1901 je Zofija uporabljala samo še umetniško ime Zvonarjeva, hkrati pa je v tistem obdobju prihajala tudi v spore z upravo, saj je zavračala vloge, za katere je menila, da zanjo niso primerne. Dokončno je počilo, ko je zavrnila vlogo Vile Velebite v baletu <span style="font-style:italic">Na Plitvička jezera</span> Srečka Albinija, zaradi česar ji je intendant Ivo Hreljanović leta 1902 dal odpoved. Njena odpoved je izzvala celo proteste na ulicah Zagreba. Odšla je na Dunaj in izpopolnila svojo igro pri Alexandru Strakoschu. Dobila je ponudbo gledališča v Dresdnu, a se zanjo ni odločila. Hrvaški prijatelji in občinstvo so jo vabili nazaj v Zagreb, poleg tega so bili po imenovanju Adama Mandrovića za intendanta in prizadevanju časopisnih uredništev izpolnjeni pogoji za njeno vrnitev na hrvaški oder. Ponovno je bila <span class="pagebreak" id="pb.029"> [29] </span>angažirana 1. februarja 1903. Ustvarila je nekaj vlog (Marija v zgodovinski drami <span style="font-style:italic">Petar Zrinjski</span> Eugena Kumičića, ponovno Klara v <span style="font-style:italic">Fužinarju</span>, Tonka v <span style="font-style:italic">Amanetu</span> Arthurja Schnitzlerja itd.), potem pa je iz neznanih razlogov prenehala nastopati in zapustila Zagreb; na tamkajšnji oder ni stopila naslednjih pet let. V časopisu <span style="font-style:italic">Hrvatsko pravo</span> je objavljeno njeno pismo, v katerem piše o svoji dolgotrajni bolezni in o tem, da ji je težko pustiti deklici sami. Upoštevati moramo, da je bila 1903 noseča in je morda imela težave v nosečnosti ali po porodu. Zagrebško občinstvo je v časopisih vsake toliko spraševalo, zakaj ni angažirana ali zakaj vsaj ne gostuje. Zofija se je oglasila v časopisu <span style="font-style:italic">Hrvatsko pravo</span> (20. februar 1905) s čustveno izjavo, da je po daljši bolezni pisala Mandroviću, vendar ji je odpisal, da nima denarja, zato mora zapustiti mesto, ki ji je postalo druga domovina.<span id="ftn25_return"><a class="notelink" title="Arhiv SLOGI, sign. 3, mapa 6, OG 44." href="#ftn25"><sup>25</sup></a></span></p><p>V času angažmaja v Zagrebu je večkrat gostovala v Ljubljani. Že leta 1897 je prišla prvič z vlogo Stane v <span style="font-style:italic">Cvrčku</span> Charlotte B. Pfeiffer, nato je odigrala Magdo v krstni predstavi drame <span style="font-style:italic">Dom</span> Hermanna Sudermanna, leta 1898 Sardoujevo <span style="font-style:italic">Fedoro</span> in Vilo Keristano v <span style="font-style:italic">Zapravljivcu</span> Ferdinanda Raimunda ter zadnjič leta 1902, ko je igrala Jeanette v <span style="font-style:italic">Rdečem talarju</span> Georgesa Brieuxa. Kritika ni skoparila s pohvalami in priznanji, sprejeta je bila kot moderna umetnica, časniki so pisali, da bo angažirana v Ljubljani, vendar se je to zgodilo šele pet let kasneje.</p><p>Iz Bolgarije je dobila povabilo ministra za prosveto, da se pridruži njihovemu umetniškemu ansamblu. Odločila se je za odhod v Sofijo in spomladi 1905 najprej kot gostja igrala Luizo v Schillerjevi tragediji <span style="font-style:italic">Kovarstvo in ljubezen</span>, Magdo v Sudermannovem <span style="font-style:italic">Domu</span> in Ibsenovo <span style="font-style:italic">Noro</span> (gostovanja je odigrala v slovenščini in hrvaščini). V tem času je bil v sofijskem gledališču umetniški vodja in režiser Josef Šmaha, pri katerem se je izpopolnjevala v Pragi in z njim sodelovala tudi v Zagrebu leta 1894. Angažma v sofijskem gledališču je imela v sezonah 1905/06 in 1906/07. V tistem času je upodobila veliko različnih vlog, med njimi Elzo v Sudermannovi komediji <span style="font-style:italic">Boj metuljev</span>, Porcijo v Shakespearovem <span style="font-style:italic">Beneškem trgovcu</span> in Četrto vilo v scenskem prologu <span style="font-style:italic">Slava umetnosti </span>I. Vazova ob otvoritvi Bolgarskega narodnega gledališča (3. januarja 1907). Prevzemala je vloge tudi v že igranih predstavah: Jeanette v Brieuxovem<span style="font-style:italic">Rdečem talarju</span>, Marijo Stuart v istoimenski Schillerjevi tragediji in Marguerito Gautier v Dumasovi<span style="font-style:italic">Dami s kamelijami</span>. Vse omenjene vloge je odigrala v bolgarščini.</p><p>Uspešno obdobje ni trajalo dolgo zaradi spora oz. ljubosumja bolgarske igralke Teodorine Stojčeve, s katero sta pogosto igrali v alternaciji.<span id="ftn26_return"><a class="notelink" title="Mateja Pezdirc Bartol, Ljudmil Dimitrov, »Slovensko-bolgarski gledališki stiki: uprizoritve, prevodi, recepcija«, v: Uprizoritvene umetnosti, migracij…" href="#ftn26"><sup>26</sup></a></span> O angaž<span class="pagebreak" id="pb.030"> [30] </span>maju slovenske igralke v Bolgariji so pisali tudi v slovenskem časopisju: »Gospa Zofija Borštnik Zvonarjeva je nastopila pred sofijskim občinstvom kot junakinja v Fuldinovi Novella d'Andrea. To je velika in naporna vloga, v kateri je nastopila gospa Zvonarjeva v bolgarskem jeziku na občno veliko zadovoljnost tamošnjega občinstva. Več bolgarskih novin piše o tej predstavi ter proslavlja tragedkinjo kot pravo umetnico in jo zlasti občuduje, da se je v tako kratkem času priučila tako dobro bolgarski jezik. Njen uspeh je bil tako velik tisti večer, da je g. Sišmanov, minister za prosveto, šel po končanem prvem dejanju čestitat vrli umetnici. Gospa Zvonarjeva uživa, kakor čujemo, splošne simpatije v bolgarski prestolnici. Ona to zasluži kot velika umetnica in mi ji želimo mnogo uspeha pri bratskem narodu, obsojajoč tudi ob tej priliki našo gledališko upravo, ki ni znala pridržati na našem gledališču tako velike umetnice.«<span id="ftn27_return"><a class="notelink" title="Slovenec, 24. 10. 1905, 3." href="#ftn27"><sup>27</sup></a></span></p><p>Ko je bila angažirana v Sofiji, je leta 1906 z velikim uspehom gostovala tudi v Beogradu kot Nora in Magda. V Beogradu so ji ponudili angažma, vendar ponudbe ni sprejela.<span id="ftn28_return"><a class="notelink" title="Arhiv SLOGI, sign. 3, mapa 6, OG 44." href="#ftn28"><sup>28</sup></a></span> V želji, da bi uresničila igralske ambicije in našla ansambel, kjer bi vladali dobri medsebojni odnosi med igralci in z upravo, je sprejela povabilo intendanta Friderika Juvančiča in se leta 1907 vrnila v Ljubljano. Že v prvi sezoni je odigrala petnajst vlog, med katerimi še posebej izstopajo Walewska v <span style="font-style:italic">Mariji Walewski</span> Milana Begovića, Laura v <span style="font-style:italic">Očetu</span> Augusta Strindberga, Jelena v <span style="font-style:italic">Stričku Vanji</span> Antona P. Čehova, Marjetica v <span style="font-style:italic">Faustu</span> Johanna W. von Goetheja.</p><p>Petindvajsetletnico delovanja je praznovala decembra 1907 z upodobitvijo Nore, ki jo je odlično igrala na vseh treh slovanskih odrih – ljubljanskem, zagrebškem in sofijskem. O njeni življenjski vlogi je Anton Robida napisal: »Niti najmanjšemu detajlu Nore v I., II. in III. dejanju ne moremo niti lasu oporekati – vse umetniško izklesano, tehnično neprekosljivo, kar se je le dalo napraviti iz uloge, je Borštnikova naredila, a Ibsena popraviti ni mogla.«<span id="ftn29_return"><a class="notelink" title="Anton Robida, »Jubilej umetnice«, Slovenec, 11. 12. 1907." href="#ftn29"><sup>29</sup></a></span></p><p>Tudi sezona 1908/09 je bila za igralko bogata, saj je odigrala skoraj dvajset vlog. Bila je na vrhuncu umetniške moči, kritiki so pisali o lahkotnosti in virtuoznosti njene igre. Ko je vodstvo gledališča prevzel Fran Govekar, je bila Zofija kritična do njegovega vodenja, odnosa do umetnikov, ravnatelju je očitala slab repertoar, menila je, da so najboljše vloge dobivale češke igralke. Januarja 1910 je <span class="pagebreak" id="pb.031"> [31] </span>napisala: »Če bom šla zopet v tujino, pojdem samo zato, ker pod ravnateljstvom gospoda Govekarja umetniku ni mogoče eksistirati. [...] Ven z domačini! To je njegovo geslo.«<span id="ftn30_return"><a class="notelink" title="Slovenec, 12. 1. 1910." href="#ftn30"><sup>30</sup></a></span> Sredi sezone je njun spor dosegel višek, Zofija je začela zavračati vloge in v začetku januarja 1910 dobila odpoved. Na sodišču je bila njena tožba zavrnjena.</p><p>V času angažmaja v Ljubljani je leta 1908 gostovala tudi v Zagrebu. Na povabilo intendanta Andrije Fijana je na zagrebškem odru predstavila Walewsko v drami Milana Begovića, potem pa vlogo, ki ji je bila nemara najbolj pri srcu – naslovno vlogo v Potterjevi <span style="font-style:italic">Trilby</span> – in vlogo Marije v Kumičićevi drami <span style="font-style:italic">Petar Zrinjski</span>. Tik pred gostovanjem je izšel obširen članek o Zofiji, ki ga je napisal Milan Ogrizović in v njem obžaloval, da zagrebško gledališče ne premore tako vrhunske igralke.<span id="ftn31_return"><a class="notelink" title="Hrvatska smotra, št. 1 (1908)." href="#ftn31"><sup>31</sup></a></span> Na naslednjem gostovanju v Zagrebu leta 1910 je Zofija prav tako nastopila v več odmevnih vlogah; med njimi je bila premierno uprizorjena drama <span style="font-style:italic">Zlato runo</span> Stanislava Przybyszewskega, v kateri je nastopila v vlogi Irene, spet v naslovni vlogi Ibsenove <span style="font-style:italic">Nore</span> in kot Helena v <span style="font-style:italic">Viharju</span> H. Bernsteina. Ponovno je žela pohvale. Čeprav se je tako občinstvo kot kritiki v časnikih potegovalo za njen angažma, se je zgodilo ravno nasprotno: leta 1911 je bila v Zagrebu začasno upokojena, leta 1912 je dobivala podporo (200 kron), leta 1913 pa je bila dokončno upokojena. Občasno je prejemala denarno pomoč, in sicer v letih 1914, 1917, 1922 in 1924. Leta 1919 je neuspešno prosila za posmrtnino po možu.<span id="ftn32_return"><a class="notelink" title="Moravec, »Ljubljanska leta Zofije Borštnik - Zvonarjeve«, 35." href="#ftn32"><sup>32</sup></a></span></p><p>Zofija je ob koncu leta 1910 šla v Osijek, kjer je v tamkajšnjem gledališču nastopila kot gostja z uprizoritvami Magde v Sudermannovem<span style="font-style:italic">Domu</span>, Ibsenove <span style="font-style:italic">Nore</span> ter kot Trilby v istoimenski Potterjevi igri. Leta 1911 so jo v osiješkem gledališču angažirali kot igralko in režiserko. V njeni režiji so postavili na oder kar šest iger: veseloigro <span style="font-style:italic">Hrepenenje po huzarjih</span> G. Kadelburga in R. Skowronka, <span style="font-style:italic">Malo čokoladarico</span> P. Gavaulta, <span style="font-style:italic">Okrutno šalo</span> S. Benellija, <span style="font-style:italic">Dvajset dni v senci</span> M. Hennequina in P. Vebra, <span style="font-style:italic">Tajfun</span> M. Lengyelova in <span style="font-style:italic">Poslednji Zrinski</span> H. Dragošića. O prvi ženski režiserki je malo kritik, osiješko časopisje pa je njene režije pohvalilo.<span id="ftn33_return"><a class="notelink" title="Arhiv SLOGI, sign. 3, mapa 6, OG 44." href="#ftn33"><sup>33</sup></a></span> V tistih časih se je režija šele osamosvajala kot umetniška stroka in ni jasno, ali je bila Zofija v vlogi tradicionalne igralske režije in je bila bolj »aranžerka in usmerjevalka igralcev« oz. ali je že uvajala nove slogovne in metodološke težnje, kot jih je lahko spoznala v zagrebškem gledališču pri režijah Stjepana Miletića. <span class="pagebreak" id="pb.032"> [32] </span>V Osijeku ni dolgo zdržala, vzrok odhoda ni znan. Sploh so leta po odhodu iz Osijeka do konca prve svetovne vojne v njeni biografiji najmanj znana.</p><p>Po koncu prve svetovne vojne je Zofija dobila dve ponudbi. Prva je prišla iz Trsta, kamor jo je leta 1918 povabil režiser Milan Skrbinšek, drugo pa ji je dal Hinko Nučič, ki se je vrnil iz Zagreba v Ljubljano kot novi ravnatelj ljubljanske Drame. Prepričal jo je Nučič z zagotovilom, da je sestavil repertoar prav zanjo. Na svojo željo se je vrnila kot »stalni gost«. Januarja 1919 je igrala Majko v <span style="font-style:italic">Smrt majke Jugovićev</span> Iva Vojnovića in požela spoštljivo priznanje. Sledila je uprizoritev <span style="font-style:italic">Tugomerja</span> Josipa Jurčiča, kjer je odigrala vlogo stare Vrze. <span style="font-style:italic">Tugomer</span> je doživel premiero 6. februarja 1919 ob otvoritvi Narodnega gledališča v Ljubljani – Drame, kar je nosilo posebno simboliko: šlo je za slavje ob prvem letu nove države, za prvo predstavo v do tedaj nemškem gledališču, obisk slavne umetnice pa je dogodku dal še dodaten pečat: »Štirinajstkrat se je dvignil zastor in štirinajstkrat so se ponovile vedno močnejše ovacije srečne in presrečne slovenske gledališke publike, ki je s hvaležnostjo brez primere ocenila prvo uprizoritev Tugomera in otvoritev in pomen samostojne dramske hiše. Krona vsega pa je bila ponosna zavest, da je prej zatirana Ljubljana z Dramo dobila novo kulturno ognjišče na korist naši besedi in slovenski dramski umetnosti.«<span id="ftn34_return"><a class="notelink" title="Hinko Nučič, Igralčeva kronika III (Ljubljana: Mestno gledališče, 1964), 76." href="#ftn34"><sup>34</sup></a></span></p><p>Zofija je bila zadovoljna z vlogama, vendar si je v prihodnje želela igrati tudi katero izmed vlog svojega bogatega repertoarja. Nučič teh dram ni imel v repertoarnem načrtu in tako je Zofija nastopila šele januarja 1920 kot Laura v <span style="font-style:italic">Očetu</span> Augusta Strindberga. Po daljšem obdobju je igrala tudi Ibsenovo Noro in Alice v Strindbergovem <span style="font-style:italic">Smrtnem plesu</span>. Mlada slovenska gledališka kritika je ob njenih vlogah pisala, da moti njena neslovenska izreka pa tudi »njen nekoliko patetični deklamatorični ton, ki ga moderna drama ne more in ne sme trpeti«.<span id="ftn35_return"><a class="notelink" title="Slovenec, 23. 1. 1920, 4." href="#ftn35"><sup>35</sup></a></span> France Koblar je napisal neprizanesljivo kritiko, ki je Zofijo zelo prizadela: »Nora je bila ena njenih najboljših vlog, in kakor je videti, živi še danes v nji. Ali pa ni mogoče, da se umetnik v svoji vlogi postara? [...] Ga. Borštnikova jo je le igrala v sedanjosti, živela pa jo je v svojih spominih, igrala bolj sebi, ker ta Nora je z otroki vred šla mimo nas in se le mimogrede pogovorila z igralci. [...] Ga. Borštnikova je morala biti svoje čase izborna Nora – sedaj pa ni več.«<span id="ftn36_return"><a class="notelink" title="Slovenec, 16. 3. 1920, 7." href="#ftn36"><sup>36</sup></a></span></p><p>Vloga Alice v <span style="font-style:italic">Smrtnem plesu </span>je bila sprejeta kot stvaritev rutinirane igralke. Koblar je napisal obsežno kritiko in kljub pripombam pohvalil vlogo kot njeno <span class="pagebreak" id="pb.033"> [33] </span>najboljšo v tistem obdobju. »Ta vloga je že po svoji naturi najbližja njenim vrlinam, zahteva močne, preizkušene sile. [...] Ga. Borštnikova je umetnica v detailih. Zna izpopolniti vsak hipec, v najhujšem afektu ne pozabi na najmanjšo malenkost, značilno za žensko bistvo, vse to so pripomočki, ki jih zna posebno šolan in trden glumec.«<span id="ftn37_return"><a class="notelink" title="France Koblar, »Smrtni ples«, Slovenec, 1. 5. 1920, 5." href="#ftn37"><sup>37</sup></a></span></p><p>Poleti 1919 je bilo ustanovljeno poklicno gledališče v Mariboru. Ravnateljstvo je prevzel Hinko Nučič, ki je k sodelovanju povabil tudi Zofijo.<span id="ftn38_return"><a class="notelink" title="Arhiv SLOGI, sign. 445, mapa 90 K, št. 26." href="#ftn38"><sup>38</sup></a></span> Dogovorila sta se že o konkretnih vlogah, 17. julija 1919 je podpisala pogodbo, ko pa je izvedela za vojaški incident v Mariboru ob obisku Milesove komisije januarja 1919, jo je prekinila.<span id="ftn39_return"><a class="notelink" title="Dušan Moravec, Hinko Nučič: dramski igralec in režiser (Ljubljana: Slovenski gledališki muzej, 2000), 95." href="#ftn39"><sup>39</sup></a></span> V sezonah 1920–1922 je bila redno angažirana v ljubljanski Drami. Igrala je Alice v Strindbergovem <span style="font-style:italic">Smrtnem plesu II</span>, Grofico v <span style="font-style:italic">Bajki o volku</span> Ferenca Molnárja, Maro v <span style="font-style:italic">Požaru strasti</span> Josipa Kosorja, vojvodinjo Marlborough v <span style="font-style:italic">Kozarcu vode</span> Augustina E. Scribeja in Gertrudo v Shakespearovem <span style="font-style:italic">Hamletu</span>.</p><p>Zaradi sporov in nesporazumov z gledališkimi kritiki in odgovornimi gledališkimi delavci (spor se je končal na sodišču) se je leta 1922 dokončno poslovila od ljubljanskega odra. Nadaljnja leta je preživela v Ljubljani, Mariboru in Zagrebu,<span id="ftn40_return"><a class="notelink" title="Ciril Debevec, »Zofija Borštnik Zvonarjeva«, Ženski svet, št. 8 (1927): 241." href="#ftn40"><sup>40</sup></a></span> kjer je neuspešno prosila za angažma. V Zagrebu je živela samotno, bila je zagrenjena, osamljena in skorajda pozabljena. Želela je napisati spomine, ki pa niso izšli. Prav tako se ji ni uresničila želja, da bi proslavila štiridesetletnico umetniškega delovanja: v Ljubljani so jo napotili v Zagreb, tam pa v Ljubljano. Leta 1924 ji je Branko Gavella ponudil vlogo Helene v Ibsenovih <span style="font-style:italic">Strahovih</span>, a jo je zaradi premalo vaj in pomanjkanja časa za študij vloge odklonila.</p><p>Zadnjič je nastopila 23. maja 1926<span id="ftn41_return"><a class="notelink" title="Prav tam." href="#ftn41"><sup>41</sup></a></span> v počastitev kongresa združenja rezervnih časnikov in vojakov kot Babica v enodejanki <span style="font-style:italic">Na Kosovo</span> V. F. Jelenca v režiji Hinka Nučiča. O predstavi je izšel krajši članek, v katerem Zofija ni bila niti omenjena. Igralke Zagreb ni več poznal, naslednja leta je preživela v anonimnosti in odmaknjenosti v svojem skromnem stanovanju. Zanjo je občasno poskrbel Hinko Nučič, ki je bil predsednik Bolniške zadruge članov hrvaškega nacionalnega gledališča. Ko je zagrebško gledališče oktobra 1945 slavilo petdesetletnico odprtja novega gledališkega poslopja, je bila Zofija ponovno prezrta. Umrla je pozabljena tako v Zagrebu kot v Ljubljani. Govornik na pogrebu Hinko Nučič se je od nje <span class="pagebreak" id="pb.034"> [34] </span>poslovil z besedami: »Draga partnerica, velika tragedinja in umetnica, oprosti, naj ti bo lahka zemljica, naj ti nadomesti domačo grudo; bila si slavna doma v Ljubljani, Beogradu, Sofiji, Zagrebu. Bila si nesrečen, nemiren duh, toda bila si velika tragedinja in umetnica.«<span id="ftn42_return"><a class="notelink" title="Fran Lipah, »Zofija Borštnik - Zvonarjeva«, v: Gledališki list Slovenskega narodnega gledališča Drama v Ljubljani, št. 4 (1948/49): 120–121." href="#ftn42"><sup>42</sup></a></span></p><div class="ss2" id="index-body.1_div.2_div.1"><h2><span class="head">***</span></h2><p>Zofija Borštnik Zvonarjeva je bila ena prvih poklicnih igralk na Slovenskem in ena največjih v začetnem obdobju slovenskega gledališča. Bila je najboljša učenka Ignacija Borštnika in je večkrat pripovedovala, kako natančen in strog učitelj je bil. Učenje igre je nadgrajevala na Češkem in na Dunaju. Odločilno je sodelovala pri polaganju temeljnih kamnov za mlado slovensko gledališče, kar je večkrat omenjala. Sama se je imenovala za največjo tragedinjo slovanskih gledališč, saj je delovala v Ljubljani, Zagrebu, Sofiji, Osijeku in Beogradu. Spretno je govorila več odrskih jezikov: slovensko, hrvaško oz. srbsko, bolgarsko in češko, dobro je znala tudi nemški jezik, a ga ni nikoli uporabila na odru. Odigrala je več kot tristo klasičnih in modernih vlog, po večini glavnih. Njene vloge lahko delimo na francoske moralke / pièces des moeurs (Victorien Sardou, Èugene Scribe, Alexandre Dumas), klasične igre (William Shakespeare, Sofokles, Friedrich Schiller, Pedro Calderon de la Barca) in moderne igre (August Strindberg, Hermann Sudermann, Henrik Ibsen).</p><p>Sodelovala je pri otvoritvi treh novih narodnih gledališč: 29. septembra 1892 Deželnega gledališča v Ljubljani (današnja Opera) v vlogi Veronike v drami <span style="font-style:italic">Veronika Deseniška</span> Josipa Jurčiča, 14. oktobra 1895 Hrvaškega narodnega gledališča v Zagrebu v vlogi Tragedije v alegorični igri <span style="font-style:italic">Slava umetnosti</span> Stjepana Miletića in 3. januarja 1907 Bolgarskega narodnega gledališča v Sofiji v vlogi Četrte vile v scenskem prologu <span style="font-style:italic">Slava umetnosti</span> I. Vazova. V začetku februarja 1919 je sodelovala tudi pri otvoritvi Narodnega gledališča v Ljubljani – Drame v novi stavbi, kjer je bilo do tedaj nemško gledališče, in sicer v vlogi Vrze v tragediji <span style="font-style:italic">Tugomer</span> Josipa Jurčiča.</p><p>Kot ženska je bila zelo samosvoja, samozavestna, perfekcionistična, odločna in energična. Imela je izjemen naravni dar, privlačno zunanjost in ognjevit temperament, ki ji je omogočal interpretacijo najzahtevnejših in raznolikih odrskih vlog od monumentalnih antičnih junakinj do preobčutljivih modernih žensk, hkrati pa jo je zapletal v nenehne življenjske krize. Bila je mojstrska interpretka, »umetnica prvega ranga«, kot se je rada imenovala, hkrati pa primadona po vzoru igralke Eleonore Duse z zapleti, spori in sodnimi procesi na svoji življenjski <span class="pagebreak" id="pb.035"> [35] </span>poti. Živo se je zanimala za življenje okrog sebe, z jasnimi stališči o gledališču,<span id="ftn43_return"><a class="notelink" title="»Sofija Borštnik o slovenskem gledališču«, Slovenec, 15. 2. 1910 in 16. 2. 1910." href="#ftn43"><sup>43</sup></a></span> kulturni politiki ipd. Zanimanje za učenje novega in spremljanje kulturnega in političnega življenja ji je ostalo še v visoki starosti. Kritiki so pisali o heroini, ki se more »smelo meriti tudi z odličnimi močmi tujih narodov«.<span id="ftn44_return"><a class="notelink" title="Slovenski narod, 30. 9. 1892." href="#ftn44"><sup>44</sup></a></span> Stala je v prvi vrsti modernih gledaliških umetnic kot njihova najmarkantnejša predstavnica. Bila je slovenska igralka velikih razponov tako v repertoarnem kot geografskem smislu.<span id="ftn45_return"><a class="notelink" title="Katja Mihurko Poniž, »Zofija Borštnik Zvonarjeva«, v: Pozabljena polovica, ur. Alenka Šelih et al. (Ljubljana: Tuma in SAZU, 2007), 98–102." href="#ftn45"><sup>45</sup></a></span></p><p>V poklicnem življenju je vedno raziskovala nove možnosti igre, želela je igrati v različnih vlogah, pri čemer ji učenje tujih jezikov ni delalo težav, prav tako ne menjava kraja ali države. Sledila je umetnosti: šla je tja, kjer se ji je obetala možnost, da bo lahko igrala v široko zastavljenem repertoarju. O njenem zasebnem življenju vemo malo, ob tem da so bili popisovalci njenega življenja in njeni kritiki moški, ki so morda preveč izpostavljali njeno nepredvidljivost, pretirano čustvenost ipd. Da je Zofija Borštnik Zvonarjeva razmišljujoča oseba, priča njena grenka ugotovitev: »Slava! Kako ničeva je v resnici, brezpomembna, zapeljiva samo tako dolgo, dokler človek ne doživi tistega neizbegljivega velikega razočaranja.«<span id="ftn46_return"><a class="notelink" title="Filip Kalan, »Evropeizacija slovenske gledališke kulture«, v: Linhartovo izročilo, ur. Lojze Filipič (Ljubljana: Drama slovenskega narodnega gledališč…" href="#ftn46"><sup>46</sup></a></span></p></div><div class="abstract" id="index-body.1_div.2_div.2"><h2><span class="head">POVZETEK</span></h2><p>Zofija Borštnik Zvonarjeva je delovala na prelomu 19. v 20. stoletje. Njeni učitelji igre so bili Josip Goetzel, Josef Šmaha, Ignacij Borštnik in Alexander Strakosch. Ignacij Borštnik je kasneje postal tudi njen mož in skupaj sta začela z realistično igro v nasprotju s takratnim romantičnim patosom. Sodelovala je pri otvoritvi treh nacionalnih gledališč: v Ljubljani, Zagrebu in Sofiji, pa tudi pri otvoritvi Narodnega gledališča v Ljubljani – Drame v novi stavbi. Višek svoje ustvarjalne poti je dosegla v Zagrebu, kamor sta se z Ignacijem Borštnikom preselila. Spada med prve slovenske poklicne igralke, bila je ena največjih slovenskih umetnic v prvi dobi našega gledališča. Govorila je več odrskih jezikov: slovenščino, hrvaščino oz. srbščino, bolgarščino in češčino, znala je tudi nemščino, a je ni nikoli uporabila na odru. Ker je jezike z lahkoto usvajala, je lahko delovala v jezikovno različnih okoljih, igrala je v Ljubljani, Zagrebu, Sofiji, Beogradu in Osijeku. Njen <span class="pagebreak" id="pb.036"> [36] </span>dar je bil izjemen, bila je privlačne zunanjosti in ognjevitega temperamenta, kar ji je omogočalo interpretacijo najzahtevnejših in raznolikih odrskih postavitev klasičnega in modernega repertoarja. Ustvarila je več kot tristo vlog, igrala je v francoskih moralkah, klasičnih igrah in modernih igrah. Občinstvo jo je oboževalo, imenovali so jo – in tudi sama se je tako imenovala – tragedinja treh slovanskih nacionalnih gledališč.</p></div><div class="bibliography" id="index-body.1_div.2_div.3"><h2><span class="head">VIRI IN LITERATURA</span></h2><div class="ss3" id="index-body.1_div.2_div.3_div.1"><h3><span class="head">ARHIVSKI VIRI</span></h3><div class="biblfree">Arhiv SLOGI, Hinko Nučič, sign. 445, mapa 90 K.</div><div class="biblfree">Arhiv SLOGI, Zofija Borštnik Zvonar, sign. 3, mapa 6.</div></div><div class="ss3" id="index-body.1_div.2_div.3_div.2"><h3><span class="head">ČASOPISNI VIRI</span></h3><div class="biblfree"><span style="font-style:italic">Hrvatska</span>, 1895<span style="font-style:italic">.<br/>Hrvatska smotra</span>, 1908.</div><div class="biblfree"><span style="font-style:italic">Hrvatsko pravo</span>, 1905.</div><div class="biblfree"><span style="font-style:italic">Slovenec</span>, 1905, 1907, 1910, 1919, 1920, 1921, 1926.</div><div class="biblfree"><span style="font-style:italic">Slovenski narod</span>, 1892, 1894.</div><div class="biblfree"><span style="font-style:italic">Ženski svet</span>, 1927.</div></div><div class="ss3" id="index-body.1_div.2_div.3_div.3"><h3><span class="head">MONOGRAFIJE</span></h3><div class="biblfree">Hečimović, Branko, Barbieri, Marija, Neubauer, Henrik. <span style="font-style:italic">Slovenski umjetnici na hrvatskim pozornicama – Slovenski umetniki na hrvaških odrih</span>. Zagreb: Slovenski dom, 2011.</div><div class="biblfree">Kalan, Filip. <span style="font-style:italic">Živo gledališko izročilo</span>. Ljubljana: Cankarjeva založba, 1980.</div><div class="biblfree">Moravec, Dušan. <span style="font-style:italic">Borštnik. Podoba dramskega umetnika</span>. Ljubljana: Cankarjeva založba, 1985.</div><div class="biblfree">Moravec, Dušan. <span style="font-style:italic">Hinko Nučič. Dramski igralec in režiser.</span> Ljubljana: Slovenski gledališki muzej, 2000.</div><div class="biblfree">Moravec, Dušan. <span style="font-style:italic">Portreti pozabljenih igralcev</span>. Ljubljana: Slovenski gledališki in filmski muzej, 1992.</div><div class="biblfree">Nučič, Hinko. <span style="font-style:italic">Igralčeva kronika III</span>. Ljubljana: Mestno gledališče ljubljansko, 1964.</div><div class="biblfree">Sušec Michieli, Barbara. <span style="font-style:italic">Marija Vera. Igralka v dinamičnem labirintu kultur.</span> Ljubljana: Slovenski gledališki muzej, 2005.</div></div><div class="ss3" id="index-body.1_div.2_div.3_div.4"><h3><span class="head">ČLANKI</span></h3><div class="biblfree">Batušić, Slavko. »Zofija Borštnik - Zvonarjeva v Zagrebu. Angažmaji in gostovanja slovenske umetnice na hrvaškem odru«. V: <span style="font-style:italic">Dokumenti Slovenskega gledališkega muzeja</span>, 9, zv. 21 (1973).</div><div class="biblfree">Kalan, Filip. »Evropeizacija slovenske gledališke kulture«. V: <span style="font-style:italic">Linhartovo izročilo</span>. Ur. Filipič, Lojze. Ljubljana: Drama slovenskega narodnega gledališča, 1957.</div><div class="biblfree">Lipah, Fran. »Zofija Borštnik - Zvonarjeva«. <span style="font-style:italic">Gledališki list SNG Drama Ljubljana</span>, št. 5 (1948/49).</div><div class="biblfree">Mihurko Poniž, Katja. »Zofija Borštnik Zvonarjeva (1868–1948). Igralka pionirskega rodu, <span class="pagebreak" id="pb.037"> [37] </span>vriskajoča do neba, potrta do smrti«. V: <span style="font-style:italic">Pozabljena polovica</span>. <span style="font-style:italic">Portreti žensk 19. in 20. stoletja na Slovenskem.</span> Ur. Alenka Šelih et al. Ljubljana: Tuma in SAZU, 2007.</div><div class="biblfree">Moravec, Dušan. »Ljubljanska leta Zofije Borštnik - Zvonarjeve«. V: <span style="font-style:italic">Dokumenti Slovenskega gledališkega muzeja</span>, 9, zv. 21 (1973).</div><div class="biblfree">Pezdirc Bartol, Mateja, Dimitrov, Ljudmil. »Slovensko-bolgarski gledališki stiki: uprizoritve, prevodi, recepcija«. V: <span style="font-style:italic">Uprizoritvene umetnosti, migracije, politika: slovensko gledališče kot sooblikovalec medkulturnih izmenjav. </span>Ur. Barbara Orel. Ljubljana: Znanstvena založba Filozofske fakultete, 2017.</div></div><div class="ss3" id="index-body.1_div.2_div.3_div.5"><h3><span class="head">FOTO:</span></h3><p>Zofija Borštnik Zvonarjeva kot Jelena v Dumasovem <span style="font-style:italic">Keanu</span> (Ikonoteka SLOGI – Gledališki muzej; fot. G. &amp; F. Varga).</p></div></div><div class="byline"><span style="font-weight:bold">Silva Bandelj</span>, prof. slov. jezika in univ. dipl. bibl., CTF UL AGRFT, Nazorjeva 3, 1000 Ljubljana, <a class="link_ref" href="mailto:silva.bandelj@agrft.uni-lj.si">silva.bandelj@agrft.uni-lj.si</a></div><div class="byline"><span style="font-weight:bold">Bojana Bajec</span>, prof. slov. jezika in univ. dipl. bibl., CTF UL AGRFT, Nazorjeva 3, 1000 Ljubljana, <a class="link_ref" href="mailto:bojana.bajec@agrft.uni-lj.si">bojana.bajec@agrft.uni-lj.si</a></div></div><!--Notes in [div]--><div class="notes"><div class="note" id="ftn9"><span class="noteLabel">9. </span><div class="noteBody">Zofka Zvonarjeva, »Prva skušnja«, <span style="font-style:italic">Slovenec</span>, 2. 6. 1926, 4.</div> <a class="link_return" title="Go back to text" href="#ftn9_return">↵</a></div><div class="note" id="ftn10"><span class="noteLabel">10. </span><div class="noteBody">Dušan Moravec, <span style="font-style:italic">Portreti pozabljenih igralcev</span> (Ljubljana: Slovenski gledališki in filmski muzej, 1992), 22.</div> <a class="link_return" title="Go back to text" href="#ftn10_return">↵</a></div><div class="note" id="ftn11"><span class="noteLabel">11. </span><div class="noteBody">Francka Slivnik, »Gledališke zgradbe in prizorišča v Ljubljani do konca 19. stoletja«, v: <span style="font-style:italic">O nevzvišenem v gledališču</span>, ur. Alenka Bogovič et al. (Ljubljana: KUD France Prešeren in Center za teatrologijo in filmologijo AGRFT, 1997), 54–67.</div> <a class="link_return" title="Go back to text" href="#ftn11_return">↵</a></div><div class="note" id="ftn12"><span class="noteLabel">12. </span><div class="noteBody">Dušan Moravec, »Ljubljanska leta Zofije Borštnik - Zvonarjeve«, v: <span style="font-style:italic">Dokumenti slovenskega gledališkega muzeja</span>, 9, zv. 21 (1973): 6.</div> <a class="link_return" title="Go back to text" href="#ftn12_return">↵</a></div><div class="note" id="ftn13"><span class="noteLabel">13. </span><div class="noteBody">Prav tam.</div> <a class="link_return" title="Go back to text" href="#ftn13_return">↵</a></div><div class="note" id="ftn14"><span class="noteLabel">14. </span><div class="noteBody"><span style="font-style:italic">Slovenski narod</span>, 30. 9. 1892.</div> <a class="link_return" title="Go back to text" href="#ftn14_return">↵</a></div><div class="note" id="ftn15"><span class="noteLabel">15. </span><div class="noteBody">Filip Kalan, <span style="font-style:italic">Živo gledališko izročilo</span> (Ljubljana: Cankarjeva založba, 1980), 290.</div> <a class="link_return" title="Go back to text" href="#ftn15_return">↵</a></div><div class="note" id="ftn16"><span class="noteLabel">16. </span><div class="noteBody">Barbara Sušec Michieli, <span style="font-style:italic">Marija Vera: igralka v dinamičnem labirintu kultur</span> (Ljubljana: Slovenski gledališki muzej, 2005), 36.</div> <a class="link_return" title="Go back to text" href="#ftn16_return">↵</a></div><div class="note" id="ftn17"><span class="noteLabel">17. </span><div class="noteBody">Branko Hećimović, Marija Barbieri, Henrik Neubauer, <span style="font-style:italic">Slovenski umjetnici na hrvatskim pozornicama – Slovenski umetniki na hrvaških odrih</span> (Zagreb: Slovenski dom, 2011), 25.</div> <a class="link_return" title="Go back to text" href="#ftn17_return">↵</a></div><div class="note" id="ftn18"><span class="noteLabel">18. </span><div class="noteBody">Nekateri viri navajajo, da je Zofija odšla v Glino sama, Ignacij pa v Slavonski Brod (<span style="font-style:italic">Slovenski narod</span>, 30. 5. 1894, »Zofija Borštnik v članku Borštnikove pesmi«, <span style="font-style:italic">Slovenec</span>, 24. 9. 1921).</div> <a class="link_return" title="Go back to text" href="#ftn18_return">↵</a></div><div class="note" id="ftn19"><span class="noteLabel">19. </span><div class="noteBody">Nikola Batušić, <span style="font-style:italic">Povijest hrvatskoga kazališta</span> (Zagreb: Školska knjiga, 1978), 294.</div> <a class="link_return" title="Go back to text" href="#ftn19_return">↵</a></div><div class="note" id="ftn20"><span class="noteLabel">20. </span><div class="noteBody"><span style="font-style:italic">Hrvatska</span>, 16. 1. 1895.</div> <a class="link_return" title="Go back to text" href="#ftn20_return">↵</a></div><div class="note" id="ftn21"><span class="noteLabel">21. </span><div class="noteBody">Arhiv SLOGI, sign. 3, mapa 6, OG 44.</div> <a class="link_return" title="Go back to text" href="#ftn21_return">↵</a></div><div class="note" id="ftn22"><span class="noteLabel">22. </span><div class="noteBody">Slavko Batušić, »Zofija Borštnik Zvonarjeva v Zagrebu: angažmaji in gostovanja slovenske umetnice na hrvaškem odru«, <span style="font-style:italic">Dokumenti Slovenskega gledališkega muzeja</span>, 9, zv. 21 (1973): 30.</div> <a class="link_return" title="Go back to text" href="#ftn22_return">↵</a></div><div class="note" id="ftn23"><span class="noteLabel">23. </span><div class="noteBody">Zofija Borštnik, »Moj soprog Borštnik«, <span style="font-style:italic">Slovenec</span>, 30. 9. 1919, 1–2.</div> <a class="link_return" title="Go back to text" href="#ftn23_return">↵</a></div><div class="note" id="ftn24"><span class="noteLabel">24. </span><div class="noteBody">Dušan Moravec, <span style="font-style:italic">Borštnik: podoba dramskega umetnika</span> (Ljubljana: Cankarjeva založba, 1985), 149.</div> <a class="link_return" title="Go back to text" href="#ftn24_return">↵</a></div><div class="note" id="ftn25"><span class="noteLabel">25. </span><div class="noteBody">Arhiv SLOGI, sign. 3, mapa 6, OG 44.</div> <a class="link_return" title="Go back to text" href="#ftn25_return">↵</a></div><div class="note" id="ftn26"><span class="noteLabel">26. </span><div class="noteBody">Mateja Pezdirc Bartol, Ljudmil Dimitrov, »Slovensko-bolgarski gledališki stiki: uprizoritve, prevodi, recepcija«, v: <span style="font-style:italic">Uprizoritvene umetnosti, migracije, politika: slovensko gledališče kot sooblikovalec medkulturnih izmenjav</span>, ur. Barbara Orel (Ljubljana: Znanstvena založba Filozofske fakultete, 2017), 309.</div> <a class="link_return" title="Go back to text" href="#ftn26_return">↵</a></div><div class="note" id="ftn27"><span class="noteLabel">27. </span><div class="noteBody"><span style="font-style:italic">Slovenec</span>, 24. 10. 1905, 3.</div> <a class="link_return" title="Go back to text" href="#ftn27_return">↵</a></div><div class="note" id="ftn28"><span class="noteLabel">28. </span><div class="noteBody">Arhiv SLOGI, sign. 3, mapa 6, OG 44.</div> <a class="link_return" title="Go back to text" href="#ftn28_return">↵</a></div><div class="note" id="ftn29"><span class="noteLabel">29. </span><div class="noteBody">Anton Robida, »Jubilej umetnice«, <span style="font-style:italic">Slovenec</span>, 11. 12. 1907.</div> <a class="link_return" title="Go back to text" href="#ftn29_return">↵</a></div><div class="note" id="ftn30"><span class="noteLabel">30. </span><div class="noteBody"><span style="font-style:italic">Slovenec</span>, 12. 1. 1910.</div> <a class="link_return" title="Go back to text" href="#ftn30_return">↵</a></div><div class="note" id="ftn31"><span class="noteLabel">31. </span><div class="noteBody"><span style="font-style:italic">Hrvatska smotra</span>, št. 1 (1908).</div> <a class="link_return" title="Go back to text" href="#ftn31_return">↵</a></div><div class="note" id="ftn32"><span class="noteLabel">32. </span><div class="noteBody">Moravec, »Ljubljanska leta Zofije Borštnik - Zvonarjeve«, 35.</div> <a class="link_return" title="Go back to text" href="#ftn32_return">↵</a></div><div class="note" id="ftn33"><span class="noteLabel">33. </span><div class="noteBody">Arhiv SLOGI, sign. 3, mapa 6, OG 44.</div> <a class="link_return" title="Go back to text" href="#ftn33_return">↵</a></div><div class="note" id="ftn34"><span class="noteLabel">34. </span><div class="noteBody">Hinko Nučič, <span style="font-style:italic">Igralčeva kronika III</span> (Ljubljana: Mestno gledališče, 1964), 76.</div> <a class="link_return" title="Go back to text" href="#ftn34_return">↵</a></div><div class="note" id="ftn35"><span class="noteLabel">35. </span><div class="noteBody"><span style="font-style:italic">Slovenec</span>, 23. 1. 1920, 4.</div> <a class="link_return" title="Go back to text" href="#ftn35_return">↵</a></div><div class="note" id="ftn36"><span class="noteLabel">36. </span><div class="noteBody"><span style="font-style:italic">Slovenec</span>, 16. 3. 1920, 7.</div> <a class="link_return" title="Go back to text" href="#ftn36_return">↵</a></div><div class="note" id="ftn37"><span class="noteLabel">37. </span><div class="noteBody">France Koblar, »Smrtni ples«, <span style="font-style:italic">Slovenec</span>, 1. 5. 1920, 5.</div> <a class="link_return" title="Go back to text" href="#ftn37_return">↵</a></div><div class="note" id="ftn38"><span class="noteLabel">38. </span><div class="noteBody">Arhiv SLOGI, sign. 445, mapa 90 K, št. 26.</div> <a class="link_return" title="Go back to text" href="#ftn38_return">↵</a></div><div class="note" id="ftn39"><span class="noteLabel">39. </span><div class="noteBody">Dušan Moravec, <span style="font-style:italic">Hinko Nučič: dramski igralec in režiser </span>(Ljubljana: Slovenski gledališki muzej, 2000), 95.</div> <a class="link_return" title="Go back to text" href="#ftn39_return">↵</a></div><div class="note" id="ftn40"><span class="noteLabel">40. </span><div class="noteBody">Ciril Debevec, »Zofija Borštnik Zvonarjeva«, <span style="font-style:italic">Ženski svet</span>, št. 8 (1927): 241.</div> <a class="link_return" title="Go back to text" href="#ftn40_return">↵</a></div><div class="note" id="ftn41"><span class="noteLabel">41. </span><div class="noteBody">Prav tam.</div> <a class="link_return" title="Go back to text" href="#ftn41_return">↵</a></div><div class="note" id="ftn42"><span class="noteLabel">42. </span><div class="noteBody">Fran Lipah, »Zofija Borštnik - Zvonarjeva«, v: <span style="font-style:italic">Gledališki list Slovenskega narodnega gledališča Drama v Ljubljani</span>, št. 4 (1948/49): 120–121.</div> <a class="link_return" title="Go back to text" href="#ftn42_return">↵</a></div><div class="note" id="ftn43"><span class="noteLabel">43. </span><div class="noteBody">»Sofija Borštnik o slovenskem gledališču«, <span style="font-style:italic">Slovenec</span>, 15. 2. 1910 in 16. 2. 1910.</div> <a class="link_return" title="Go back to text" href="#ftn43_return">↵</a></div><div class="note" id="ftn44"><span class="noteLabel">44. </span><div class="noteBody"><span style="font-style:italic">Slovenski narod</span>, 30. 9. 1892.</div> <a class="link_return" title="Go back to text" href="#ftn44_return">↵</a></div><div class="note" id="ftn45"><span class="noteLabel">45. </span><div class="noteBody">Katja Mihurko Poniž, »Zofija Borštnik Zvonarjeva«, v: <span style="font-style:italic">Pozabljena polovica</span>, ur. Alenka Šelih et al. (Ljubljana: Tuma in SAZU, 2007), 98–102.</div> <a class="link_return" title="Go back to text" href="#ftn45_return">↵</a></div><div class="note" id="ftn46"><span class="noteLabel">46. </span><div class="noteBody">Filip Kalan, »Evropeizacija slovenske gledališke kulture«, v: <span style="font-style:italic">Linhartovo izročilo</span>, ur. Lojze Filipič (Ljubljana: Drama slovenskega narodnega gledališča, 1957), 58–59.</div> <a class="link_return" title="Go back to text" href="#ftn46_return">↵</a></div></div></div></body></html>