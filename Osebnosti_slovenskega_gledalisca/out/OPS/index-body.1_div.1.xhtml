<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>JOŽE BABIČ</title><meta name="author" content="Martina Ratej"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"><span class="head">JOŽE BABIČ</span></h1><div class="ss1" id="index-body.1_div.1"><div class="pagebreak" id="pb.009"> [9] </div><div class="figure"><img src="media/01.png" alt=", režiser, igralec, dramaturg&#xA;                        (* Povžane, 13. februar 1917 – † Ljubljana, 10. maj 1996)" class="graphic"/><div class="caption"><span style="font-weight:bold">Babič, Jože</span>, režiser, igralec, dramaturg (* Povžane, 13. februar 1917 – † Ljubljana, 10. maj 1996)</div></div><div class="ss2" id="index-body.1_div.1_div.1"><h2><span class="head">Babičevo avantgardno gledališče – vinjeta</span></h2><p>V samotni tišini premišljevanj o gledališkem delu Jožeta Babiča in njegovi veliki muzi Štefki Drolc (1923–2018) se spletajo legende o teatrski predanosti, ljubezni in neskončni volji po življenju in njunih gledaliških radostih, ki sta jih tako brezkompromisno, s posebno ustvarjalno močjo vtkala v naše duše, dokler sta živela. Danes postajata legendi slovenskega gledališča. Skupaj sta igrala v <span style="font-style:italic">Hlapcu Jerneju in njegovi pravici</span>, v <span style="font-style:italic">Kreflovi kmetiji</span>, v <span style="font-style:italic">Raztrgancih</span>, pa v delih Ostrovskega, Bulgakova, Molièra, Leonova itd. Nazadnje leta 1993 v uprizoritvi <span style="font-style:italic">Pot v Damask </span>Avgusta Strindberga. Na odru sta stala skupaj z velikani gledališča, Radetom Šerbedžijo, Radkom Poličem in Ivom Banom. Štefka Drolc je bila Babičeva zvesta spremljevalka v številnih vlogah in zaupnica tudi potem, ko sta se življenjsko razšla. Spoštovala sta se, gledališko pa ostajala zvesta drug drugemu do smrti. Zato se mi pri pisanju o režiserju misli nenehno prepletajo z obsežnim dostopnim dokumentarnim gradivom in osebnimi vtisi. Objektivna presoja je lahko zgolj znanstvena prepoznava, a ostaja lahko zgolj suhoparna analiza, ki z osebnostmi slovenskega gledališča kot izzivalci meja nima prave moči. Odzven <span class="pagebreak" id="pb.010"> [10] </span>gledališke predstave prebuja čustva in spominjanja. Gledališče in gledališka uprizoritev sta kar najbolj živ organizem z vsemi atributi nadčasovnih razsežnosti, če so le dovolj uresničeni. Zato so v prispevku poudarki zgolj na nekaterih bistvenih dramsko elegičnih prvinah, ko le Babiču lastna dramska poezija postane njegova življenjska izpovedna pesem.</p><p>Jože Babič je pisal dolgo gledališko zgodbo, prepolno preobratov, pohval in sporov, aplavzov in absurdnih situacij, boemstva in kritičnih misli, a je pod težo fizičnih bolečin omagal. Filmske zgodbe mu zunanje javnosti niso pustile dolgo izpisovati. Je bil preveč radikalen ali pa je s filmsko sliko povedal več kot z besedami »po isti poti se ne vračaj«? Maša Peče iz Slovenske kinoteke je zapisala, da »s<span class="Emphasis"><span style="font-style:italic">lovenski filmski, televizijski in gledališki režiser, igralec ter pedagog Jože Babič sodi med 'najbolje varovane' skrivnosti slovenske kinematografije, saj je bilo njegovemu film</span><span style="font-style:italic">skemu opusu posvečene mnogo manj refleksije, kot bi si dejansko zaslužil.«</span></span>Z odra, vseeno ali z mrtvaškega ali z gledališkega, je bil položen v grob na mariborskem pokopališču.</p></div><div class="ss2" id="index-body.1_div.1_div.2"><h2><span class="head">***</span></h2><p>Znotraj obsežne gledališke in filmske bibliografije in dveh knjigah o njegovem gledališču (Tone Peršak, <span style="font-style:italic">Med stvarnostjo in domišljijo</span>, 1982) in najnovejše o njegovem prelomnem filmskem ustvarjanju, izjemno pomembnem za slovensko in nekdanjo jugoslovansko filmografijo (<span style="font-style:italic">Filmska ustvarjalnost Jožeta Babiča</span>, 2017), ostaja njegov gledališki kanon avantgardnega gledališkega režiserja, četudi v marsikaterih potezah dokumentiran, zlasti po letu 1982 vendarle še premalo raziskan. Stoletnica njegovega rojstva je omogočila ponovno obuditev tega slovenskega gledališkega režiserja, ki mu je bilo gledališče prostor ustvarjalne svobode, v njegovo »novo«, današnje »posmrtno življenje«. Kar si je zastavil, je poskušal tudi dosledno uresničevati.</p><p>Srečanja in sodelovanja z njim so dajala takemu gledališkemu potohodstvu nekakšen odmik od že uveljavljenih dramskih form določenega realizma, ker so se odmikala v eksistencialno absurdnost, delno v dekadenčnost in v obliki večnega dialoga med osebno mislijo na gledališko uprizoritev in dejansko zapisano dramsko zgodbo, ustvarjala so novo poetiko režiserja humanista, ki je odrske osebe umeščal iz porušenih ravnovesij medčloveških in meddružbenih odnosov v nova ravnovesja gledaliških prikazov strašljivosti, usodnosti in tragičnosti usod, zaznamovanih z dialogom med režiserjem in avtonomnim odrskim dogajanjem. Bolj kot psihološkost je Babiča prepričevala atmosfera.</p><div class="pagebreak" id="pb.011"> [11] </div><p>Ob njegovi smrti leta 1996 je gledališki kritik in dramaturg Andrej Inkret mdr. dodal natančno misel o Babičevem delu: </p><blockquote class="quote"><p>»Raznovrstnost tako v izbiri repertoarja kot v pojmovanju igre, v teh okvirih pa trajno prizadevanje po živem teatru, ki zna ob pravem času pokazati prave, to je temeljne in pomembne reči, osupljiva – kot rečeno – delovna in osebna energija, ki si ne dovoli predaha in mogoče tudi ne samokontrole na teh svojih nemirnih beganjih, erotična privrženost samohodca ljudem, vsem razočaranjem navkljub. Na dnu pa vseskozi čudno, vsem zunanjim uspehom in priznanjem občutljivo, tesnobno razpoloženje tujca in samotarja; kakor bi bil nosil s seboj, nemara nezavedno, a neizbrisno – tisti begunski spomin iz otroštva, skupaj z njim pa svoje uporniško hotenje – komedijanta v prvobitnem pomenu besede, ki je doma povsod in nikjer, ki ga vse do konca raznaša od nemira v tem njegovem 'nigdirdomu' (če uporabim Trubarjev izraz), raznaša od želje, da bi spoznal in pokazal drugim, kar je treba – prirejal komedije, vendar tudi priganjal k treznemu premisleku: predvsem pa ostal do konca, ne sprašujoč se za ceno, sam svoj.«<span id="ftn1_return"><a class="notelink" title="Andrej Inkret, »Jože Babič – nekrolog«, Delo, 16. 5. 1996, 6." href="#ftn1"><sup>1</sup></a></span></p></blockquote><p>Jože Babič je v svojih režijah izražal svoje slovenstvo, revolucionarnost, uporništvo in idealizem, ljubezen in čustvo, dokumentarnost in narodovo narodopisno in zgodovinsko izročilo. Bil je samohodec. Njegovo mitološko izročilo z nekakšnim Kurentom, kot ga je večkrat začutil v sebi, ga je še bolj približalo naturi njegove naravnanosti, približujoči se veri o usodnosti slovenskega človeka v okoliščinah, ki ga dejavno omejujejo z naravnimi prvinami zemeljske bivanjskosti, a ga v odmerjenih odtenkih etnološkega in kulturnega izročila, z vednostjo o podobah slovenskega človeka, vsesanega v zemljo in prepričanje, da ostane tam, kjer je njegovo prvobitno žitje, družba ne more ugonobiti: v območjih socialnega, kulturnega, političnega in narodnostno pripadnostnega atributa bivanja. Morda od tod tudi njegova navezanost na Cankarjevega <span style="font-style:italic">Kurenta</span> ali <span style="font-style:italic">Hlapca Jerneja</span> ali <span style="font-style:italic">Martina Kačurja</span>, celo na umetnika Petra in Jacinto iz <span style="font-style:italic">Pohujšanja v dolini šentflorjanski</span>, ki jih je kot dramske like v različnih prispodobah vpletal v svojo gledališko Cankariano v različnih slovenskih gledališčih in v različnih časovnih obdobjih v letih 1947–1986; večkrat je režiral <span style="font-style:italic">Kralja na Betajnovi</span>, <span style="font-style:italic">Hlapce</span> in <span style="font-style:italic">Za narodov blagor</span>.</p><p>Babičeva gledališka pot se je začela s celovitim pogledom na gledališče, saj je bil hkrati igralec in režiser, večkrat prirejevalec besedila, mojster interpretativnega vidnega sporočila dramskega besedila, scenograf in občasno snovalec kostumskih preoblek, poleg tega je sočasno spoznaval tako konvencionalno kot avantgardno gledališče, katerega načela je tudi podpiral. </p><div class="pagebreak" id="pb.012"> [12] </div><p>Osnovno šolo je obiskoval na Studencih pri Mariboru, kamor se je moral leta 1922 kot zavedni Slovenec preseliti oče – delavec v ladjedelnici Sv. Marka v Trstu –, ker se je udeležil delavskih stavk ladjedelcev pri Sv. Andreju v Trstu. Leta 1937 je bila v kinodvorani na Pobrežju (Maribor) uprizorjena edina predstava delavske drame Rudolfa Golouha<span style="font-style:italic">Kriza </span>v režiji tedaj dvajsetletnega Babiča, člana gledališke družine Vzajemnost. V tem času se je potegoval tudi za odhod v špansko državljansko vojno, vendar ga po lastnih besedah niso sprejeli. Nato je sodeloval v Avantgardističnem gledališču na Ptuju (1938–1941). Takšen kulturno-teatrsko-vzgojno-politični koncept je bil opazen tudi v delavskih gibanjih, ki so bila na Slovenskem tedaj na široko razmahnjena in podprta z lastnimi gledališči. Člana in tudi usmerjevalca teh odrov sta bila Bratko Kreft in Ferdo Delak, oba pobliže seznanjena z evropskim političnim gledališčem, z napredno, že uveljavljeno proklamacijo intelektualcev, zbranih okoli mednarodne revije <span style="font-style:italic">Tank</span> in revije <span style="font-style:italic">Novi oder</span>, ter s konstruktivističnimi tendencami (Avgust Černigoj, Srečko Kosovel, Ferdo Delak, Bratko Kreft, Anton Podbevšek, Marij Kogoj, Ivo Spinčič, Veno Pilon); tako sta Babiča ob koncu tridesetih let preteklega stoletja prepričala, da mora ustvarjati avantgardno gledališče, ki se odmika od vsakdanjosti, preproščine, ter da ne sme ustvarjati teatra zaradi teatra. Pri tem ga je spodbujal Fran Žižek.</p><p>Spomnimo, da je Ferdo Delak v svojem avantgardnem gledališču na Delavskem odru v Ljubljani že leta 1932 uprizoril lastno priredbo Cankarjevega <span style="font-style:italic">Hlapca Jerneja</span>, in ne nazadnje, da je Babič režiral <span style="font-style:italic">Krizo </span>Rudolfa Golouha na Delavskem odru pobreškega gledališča v Mariboru leta 1937 in nato kot zrel režiser še enkrat v Drami SNG Maribor leta 1978, torej deset let po Kreftovi uprizoritvi v Ljubljani. Obema je bila blizu tematika delavstva, uporništva, kapitala in uboštva. Bogo Teply, slavist in muzealec, je že takrat zapisal o Babiču: »Že v tej uprizoritvi so se jasno izkazala izhodišča Babičeve režiserske poetike in idejnoestetske usmerjenosti: po eni strani težnja po jasnih idejnih in estetskih učinkih, po drugi seganje po vseh možnih spektakelskih sredstvih, s katerimi je mogoče doseči in poudariti zaželeni učinek. Uprizoritev je tako pomenila manifestacijo delavske revolucionarne miselnosti […] in kulture.«<span id="ftn2_return"><a class="notelink" title="Andreja Erdlen, Mejniki v razvoju ptujskega gledališča : 1918–1958 (Ptuj: Gledališče, 2001)." href="#ftn2"><sup>2</sup></a></span></p><p>V času druge svetovne vojne je bil Babič v koncentracijskih taboriščih, tudi v Auschwitzu, in na prisilnem delu. Kot vojni ujetnik je bil 1944 zaprt s poljskimi prostovoljci. A tudi ob osvoboditvi iz taborišča se ni odpovedal gledališču. Od manifestacije, taboriščnega gledališča, ki ga je ustanovil, potem ko se je po pridružitvi Rdeči armadi za osvoboditev Berlina in Brandenburga, se je spet vrnil <span class="pagebreak" id="pb.013"> [13] </span>za kratek čas na Ptuj. Zdi se, da je svojo vojno izkušnjo večkrat prelil v gledališke, odrske ali scenske upodobitve.</p><p>Dokumentarnost, viharništvo, poetičnost in liričnost so zaznamovali njegovo begunstvo in preganjanost, izseljenstvo in mladostno iluzijo o umetnosti, ki lahko spreminja svetovne nazore, vsaj z ugledališčenimi idejami v gledališču, s poudarjanjem načela o svobodnosti duha, ki daje prosto pot domišljiji. Te slednje mu ni nikoli zmanjkalo, ker je črpal iz lastnega skušenjskega sveta. Silovitost njegovih gledaliških »proslavljanj« je bila spremljana s topovi, z vojaškim obstreljevanjem, s puntarskimi pohodi množice ljudi z vilami, kosami, krampi in grabljami v rokah in s pesmijo <span style="font-style:italic">Le vkup, le vkup, uboga gmajna</span>. Takšne so bile tudi njegove redke osebne pripovedi o doživetjih iz preteklosti. Znamenite so njegove resnične zgodbe o preživetju. Eno takih taboriščnih gledaliških prigod, o kateri Babič ni pogosto spregovoril, kajti politični zapor je bil za mladega fanta prehudo breme, je zapisal predvojni komunist Vlado Kozak (polbrat Juša Kozaka) v svojih <span style="font-style:italic">Kozaških pričevanjih</span>:</p><blockquote class="quote"><p>»O logorovanju v Ivanjici (srbskem taborišču za komuniste, op. p.) bi povedal le to, da smo si že v začetku pridobili nekakšno samoupravo, oziroma smo jo izsilili tako, da so nas stražili le na vratih barak stari, bradati, že upokojeni žandarji, ki so poudarjali, da so odsluženi četniki in da nas bodo po četniško poklali, če ne bomo popolnoma mirni in disciplinirani. […] V taborišču smo imeli tudi imenitno organizirano kulturno življenje. Naš današnji slavni odrski mojster Jože Babič nas je navduševal s svojimi gledališkimi predstavami in nam tako lajšal to neprostovoljno skupno bivanje.«<span id="ftn3_return"><a class="notelink" title="Vlado Kozak, Kozaška pričevanja (Ljubljana: DZS, 1982), 124." href="#ftn3"><sup>3</sup></a></span></p></blockquote><p>Babič je bil večni popotnik, idealist, ljubimec in Slovenec. Predvsem to slednje, saj je v veliki meri posvečal svoje misli ustvarjanju odrskih podob slovenske dramatike, tako starejše kot novitet, preverjenih dramskih piscev v enaki meri kot mladih, odrsko še nepreverjenih dramskih avtorjev in njihove prvence. Njegove režije se ves čas gibljejo med uprizoritveno poetičnostjo in dokumentarnostjo, med fantazijskim svetom nature in idealistično gledališkostjo v prelomnih trenutkih slovenske gledališke zgodovine. Bil je upornik zoper gledališke konvencije, kot nekakšen slovenski hlapec Jernej, ki je med letoma 1938 in 1996 s svojimi političnimi in kulturnimi nazori poskušal ustvarjati napredno in sodobno gledališče v Mariboru, na Ptuju, dolga leta pa se je boril za slovensko besedo v narodnem gledališču na osvobojenem tržaškem ozemlju v Trstu, kjer je gledališče imelo dolgo tradicijo in kjer je bila Cankarjeva dramatika prvič uprizorjena v <span class="pagebreak" id="pb.014"> [14] </span>prvih desetletjih preteklega stoletja (režije Milana Skrbinška). Babič je menil, da mora Slovencem v Italiji vrniti tistega Ivana Cankarja, ki je nekoč tam spregovoril znamenite besede: »Ljubljana je srce Slovenije, Trst pa so njena pljuča.« Tudi kasneje se je še vračal v Slovensko stalno gledališče Trst, pečat je pustil kot ravnatelj in umetniški vodja Primorskega dramskega gledališča v Novi Gorici, občasno je režiral v SNG Drama Ljubljana in Mestnem gledališču ljubljanskem, najmanj pa v PG Kranj in SLG Celje. Ob stoletnici Cankarjevega rojstva je z dramatikom in dramaturgom Primožem Kozakom in scenografom Matjažem Vipotnikom uspel ustvariti izjemnega vseslovenskega <span style="font-style:italic">Hlapca Jerneja. </span>Vloga Hlapca Jerneja, ki je bila zaupana Poldetu Bibiču, in izvirna sodobna glasba Darijana Božiča v interpretaciji vseh slovenskih igralcev v dvorani Hale Tivoli sta skupaj z močnimi prizori poudarjali socialno noto in hlapčevo brezupno pot skozi življenje.</p><p>Babič je leta 1969 sodeloval tudi pri ustanovitvi Borštnikovega srečanja, profesionaliziral je novogoriško Primorsko dramsko gledališče, ustanovil je Goriško srečanje malih odrov kot prvi slovenski festival malih in eksperimentalnih odrov, snoval je festival Alpe-Jadran v Novi Gorici, v SNG Drama Maribor je uprizoril poemo 20. stoletja <span style="font-style:italic">Vojaki zgodovine</span>, avtobiografsko dramo Borisa A. Novaka, čigar zgodbo celovito razumevamo šele z avtorjevim celotno objavljenim eposom <span style="font-style:italic">Vrata nepovrata. Zemljevidi domotožja</span>, še posebej pa del poeme, zapisane v eposu <span style="font-style:italic">Čas očetov</span> in v <span style="font-style:italic">Bivališču duš</span>.<span id="ftn4_return"><a class="notelink" title="Boris A. Novak, Vrata nepovrata: epos. Čas očetov (Novo mesto: Goga, 2015), 322–342; Isti, Vrata nepovrata: epos. Bivališča duš (Novo mesto: Goga, 201…" href="#ftn4"><sup>4</sup></a></span> Dramsko kroniko 1918–1948 je Babič razumel, ker je sam živel čas junakov Novakove kronike, poznal je Maistrove borce in ustroj avstro-ogrske monarhije. A kljub nenehnim zgodovinskim bitkam je spoznal, da so boji z usodo zgodovine jalovi, brezplodni, saj zgodovine ni mogoče spreminjati po človekovi osebni podobi. Dodajal je slike resničnih ljudi v realnih dramskih situacijah. Za povrh vsega se je zgodba odvijala prav v Mariboru. Zato je bila uprizoritev še bolj učinkovita, z Babičevo berljivo uprizoritveno dokumentarnostjo ter z nizanjem prizorov je postala posnetek nekega zgodovinskega časa, kjer usoda človeka ne spregleda. Podobno kot ni spregledala režiserja.</p><p>Jože Babič je z uprizarjanjem dramske poezije v svojem poetičnem gledališču ostajal s poezijo Rainerja Marie Rilkeja na Devinskem gradu tudi scenski pesnik. Pa z <span style="font-style:italic">Donjo Rosito</span> v Mestnem gledališču ljubljanskem ter <span style="font-style:italic">Krstom pri Savici</span> Dominika Smoleta v SSG Trst. Občutenje dramatičnosti je zaznaval v naricalkah ob pogrebnih čuječnih pesmih v igri Toneta Partljiča <span style="font-style:italic">Naj poje čuk</span> v PDG Nova Gorica. Še pretresljivejši prizor je ustvaril na svetli izpraznjeni sceni, obdani zgolj <span class="pagebreak" id="pb.015"> [15] </span>z zunanjimi hišnimi zidovi novogoriškega odrskega prizorišča, kjer ženski zbor v črnem v uprizoritvi <span style="font-style:italic">Doma Bernarde Alba</span> Federica Garcie Lorce kleče moli in pritajeno izgovarja njegove občutljivo izpovedne verze. Lepota, ki jo zmore dajati zgolj pesnik s pesniško govorico španske pokrajine, a jo je slovenski odrski mag znal preliti v govorico tisočerih vokalov slovenstva. Moderni evropski čas, ki je rodil Fausta in don Juana (Hans Dietrich Grabbe, <span style="font-style:italic">Don Juan in Faust</span>, 1979, SNG Maribor), se v presunljivih tragičnih zamejenostih s pretresljivo poezijo poglablja v človekovo ne-moč ljubezni brez višjega cilja, kajti »vsak cilj je smrt«, ker ni čez-človeškega logosa, saj morata oba mitična junaka v hotenju po absolutnem zgrmeti v pekel. Ta kruta in krvava drama je z Babičem dobila pridih nihilizma, ki je zavel med ljudi v dvorani. Še prav poseben, sugestivno veličasten pa je bil Babič z uprizoritvijo <span style="font-style:italic">Koža megle</span> Frančka Rudolfa v izvedbi SSG Trst. Megla, čoln na Ptujskem polju, kurenti, množice na odprti sceni, kjer se odrska odprtina v četrti zadnji steni dobesedno zlije s cesto, nebom in zemljo, s Kurentom v njegovi etnološki opravi v naslovni vlogi, z meglo, ki se dviga nad navidezno pokrajino in belo prekritim odrom, ki se je v valovih meglic dvigal od tal proti nebu, in z grozljivim, padajočim snegom, skozi paravane katerih se je vila usoda ljudi s spreminjajočimi se svetlobami oboroženih vojščakov, kmetov, kurentov, moških in žensk, z njihovimi krvavimi spopadi, je brez vsakršne milosti bojeval bitko nadnaravnih sil za obstanek uma nad zlom. To fascinantno uprizoritev smo videli dvakrat v njenih izvirnih različicah: na premieri v SSG Trst in na gostovanju na Borštnikovem srečanju.</p><p>Pravzaprav je bilo treba videti in doživeti vse Babičeve uprizoritve, kajti čustvo je prevladovalo nad umom, presenečeno nad močjo odrske besede in sporočila, nad njegovo občutljivo dušo. Tega doživetja in občudovanja ne more noben dokument, ne fotografija ali video posnetek nikoli več oživiti. A ko si bil z njim, je energija čustev vrela iz njegovih besed, gest, pogledov, v prehitevajočih se mislih je postavljal svoje gledališče, ki mu nobeno drugo ne bo tako podobno, kot je bil podoben sam sebi. Jože Babič je bil avantgardist, ki je živel s svojim gledališkim avantgardnim gibanjem kot osamelec na obrobju slovenske centralne regije, a je pustil v kulturi in gledališču izjemno sled: v Mariboru, delno na Ptuju, predvsem pa v Trstu in Novi Gorici. Ne samo v gledališču, temveč tudi v politični kulturi in družbi, ki ju je dojemal kot del angažirane celote, ki se mora in hoče zrcaliti v gledališču. Bil je ljubimec Lorcove <span style="font-style:italic">Donje Rosite</span> in Pepine v <span style="font-style:italic">Školjki</span> Alojza Kraigherja ter idealist slovenske pokrajine v <span style="font-style:italic">Koži megle</span> Frančka Rudolfa.</p><div class="pagebreak" id="pb.016"> [16] </div><p>Teatrska misel, ki jo je Babič nenehno nosil s seboj in jo vehementno izražal, je nosila pečat odrske poezije v detajlih in bila brezprizivno preračunana na svoj umetniški učinek. Ostajala je dosledna, brez vsakega popuščanja pri uprizarjanju iluzij v scensko nepredvidljivih uprizoritvenih shemah, bila je izven vseh teatrskih konvencij, ubrana na skladnost in likovno lepoto. Dionizični zanos v vseh oblikah njegovega izročila in sodobnosti se je nevarno premešaval z ljubezensko blaznostjo in nasiljem, besnenjem strasti in besom nasilnih množic. </p><p>Podobno ikonografijo je uporabil tudi pri uprizoritvi <span style="font-style:italic">Naj poje čuk </span>Toneta Partljiča. Tej gledališki baladi je dodal še tragičnost grškega zbora, ki je ostajal v spominu po temnem, a tako pristnem gledališko upodobljenem trenutku petja ob verskem obredju. Smrt nenadoma postane liturgična prvina. Če je Partljič svojo junakinjo Ano pripeljal v gledališki svet z »bregač« Slovenskih goric, kjer še vedno živi pristna vez med zemljo in človekom, med smehljajem in smrtjo, jo je Jože Babič s svojim avtorskim rokopisom poduhovil v dramo pesniških razsežnosti in iz nje ustvaril slovensko narodno heroinjo, mit, kakršen sta bili Lepa Vida ali Veronika Deseniška – dve pesniški drami, Cankarjeva in Župančičeva. Prizor, ki ga je postavil v novogoriški uprizoritvi, je bil človeško pretresljiv: ob krsti so stale žalovalke in pele slovenske napeve kot zborovalke velikega antičnega zbora v spevu in antispevu, ki vodi dialog z naslovno junakinjo, a ji čuk odpoje zadnji napev. Ohranjal je prvine izročila slovenske tradicije, prepletene z narodopisnim izročilom kot odrsko iluzijo. Tudi to je bilo Babičevo slovenstvo. Iz strasti do starodavnih verovanj in bogov se mu je na odru vedno znova izvijal tragični svet, ko se vse človeško znajde v smrtni stiski. Pa naj je to bilo v drami, tragediji ali pesniški drami.</p></div><div class="ss2" id="index-body.1_div.1_div.3"><h2><span class="head">***</span></h2><p>Babič je poudarjal svoj pomen pri snovanju slovenskega gledališča daleč od prestolnice, v Trstu in Novi Gorici. Na pogorišču njegovega doma v Ljubljani na Štihovi ulici sva se pogovarjala o novi uprizoritvi <span style="font-style:italic">Školjke</span> Alojza Kraigherja. V bolečinah, ki so že razjedale njegovo telo, je zmogel s humorjem pripovedovati o davnem srečanju z avtorjem te njemu tako ljube drame. Čeprav je živel v Štihovi ulici, se ni primerjal z Bojanom Štihom, gledališčnikom in upornikom, ki je prenovil staro nacionalno ljubljansko Dramo v sodobno gledališče s še sodobnejšim repertoarjem, nato pa bil iz nje izgnan. Babič je Štiha presegal vsaj v nečem: nikoli ni klonil, vztrajal je v gledališču do smrti, bil izzivalec meja tiste smeri, ki so jo ustvarjali takratni veliki možje evropskega gledališča: Peter Brook, Peter Stein, Luca Ronconi ali Giorgio Pressburger, Branko Gavella, Bojan Stupica, Ferdo <span class="pagebreak" id="pb.017"> [17] </span>Delak ali Bratko Kreft. Del slovenske in evropske avantgarde torej, ki je zaznamovala 20. stoletje. Zato je ob vnovični uprizoritvi <span style="font-style:italic">Školjke</span> z redakcijo besedila in premetavanjem prizorov vzpostavil dramaturgijo uprizoritve, ki je hotela biti velika. S spominom na preteklost bi z ljubeznimi do njegovih žensk obudila spomin na življenje, ki ga ni mogel izživeti: to je najbolje upodobil v koreografskem prizoru z bičanjem ženske, v psihičnem in fizičnem ubijanju njene duše, kar se nasilno udejanja v njenem počasnem, a zanesljivem propadanju. V tej igri ni bilo zmagovalca. Ne Kraigherja in ne Babiča.</p><p><span style="font-style:italic">Školjka</span> je bila njegova ukalupljena biserna školjka, iz katere je vela le njegova, Babičeva bolečina o zavedanju lastne bližajoče se smrti, o osebnem odhajanju v svetove, ki jih ne bo nikoli več občutil, bila je tudi prispodoba čustev in iskanj različnih Babičevih ljubezni, ki se v scefranih družbenih normah ne morejo, morda niti ne smejo uveljaviti. Igro je pripravljal, ko je bíl poslednjo bitko za življenje. Šlo je za še eno pričakovano gledališko smrt. Drama v školjki je bila drama o treh generacijah, ki so krojile usodo druga drugi, celo sami sebi, v zablodah, ranjenostih, prizadetostih, v najbolj zemskih človeških lastnostih. Ženska in moški sta bila razpeta med mladostni žar življenjskih radosti in utesnjenost norm modernega prostora in časa. Biser v školjki pa je bil odzven smrtnega utripa iztekajočega se časa: to so bile podobe jeseni razcvetene jablane, dekleta, ki pride iz samostana in zaživi ljubezni in upanja polno življenje, bíla je glasna ura z nihalom, ki odbija vek in določa čas ljubezni in smrti, skoraj neskončno dobo bivanja duše in telesa, to je bila podoba planine, ki pomeni razodetje in hkrati olajšanje, dolina tu doli pa je megla, zaprtost, mrakobnost … Vse to žene ljudi iz školjke, v svetlo novo življenje iskat bisera … Ljubimo ga in k njemu se vračamo, prepoteni in zgarani, in vselej znova zasadimo motiko v njegovo srce, v zemljino nedrje, v teh krajih in teh ljudeh je bila ljubezen, ki je zmogla zaradi ljubezni preživeti tudi smrt. V taki prispodobi življenja, ki jo je uprizoril na odru, je počasi umiral tudi Jože Babič. A z vsakokratnim vnovičnim obujanjem spomina nanj se mi zdi, kot da ni nikoli umrl. Ali kot je zapisal pesnik in gledališki ustvarjalec in Babičev prijatelj Miroslav Košuta:</p><blockquote class="quote"><p>»Sicer pa, da povem po pravici, nisem povsem prepričan, da je Jože Babič zares umrl. Morda zaradi tega, ker je vest prišla po telefonu in posredno, Jože pa je bil sposoben prav sleherne izmišljije. Njegov prirojeni občutek za igro, za vse, kar je lahko pomenilo beg iz vsakdanjega toka dogodkov, je bil tolikšen, da bi bil še kako zmožen take in drugačne potegavščine. […] Morda pa ne seže vame prepričanje, da je Jože Babič zares umrl, ker preprosto umreti ne more: tako <span class="pagebreak" id="pb.018"> [18] </span>globoko se je zapisal v nas, toliko je ustvaril, toliko vsega počel, da bo njegov spomin živ, dokler se ne bo prelil v legendo.«<span id="ftn5_return"><a class="notelink" title="Miroslav Košuta, »Zmožen sleherne domišljije«, v: Oder med sanjo in stisko (Trst: Mladika, 2018), 341–342." href="#ftn5"><sup>5</sup></a></span></p></blockquote><p>In če si sposodim naslov Peršakove knjige o Jožetu Babiču <span style="font-style:italic">Med stvarnostjo in domišljijo</span>, ostaja Babič-režiser še vedno neizbrisno zasidran v našem zgodovinskem in analitičnem gledališkem spominu, v ustvarjalnem polju gledališke umetnosti, v območju stvarnosti in domišljije, v iluzijah avtentičnih odrskih vzdušij. Kot je trdil Babič sam v enem od svojih intervjujev, da je pri nastajanju gledališke predstave »še vedno premalo časa za enkratno mojstrovino«, kar mora sproti reševati z vsakokratno izvirnostjo.</p><p>V njegovem gledališču je bilo moč ves čas opazovati težnjo po totalnem gledališču in analitično poglobljeni psihološki realizem. V epski strukturi <span style="font-style:italic">Hlapca Jerneja</span> (leta 1976 v Ljubljani) in pred tem že pri <span style="font-style:italic">Martinu Kačurju</span> (leta 1955 v Trstu) je bil prisoten eksperiment, ki je daleč presegal zgolj principe totalnega gledališča; upošteval je tudi vse možnosti ugledališčenja uprizoritvene dramatizacije ter v sosledju prizorov in z izposojo kadrov iz drugih medijev, predvsem filmskega, uspel s konfliktnostjo in povednostjo prizorov prikazati v enaki meri življenje idealista in hlapca, ne da bi okrnil Cankarjevi prozni deli. Kajti ob uprizoritvi <span style="font-style:italic">Martina Kačurja</span> je kritik in pisatelj Vladimir Bartol zapisal, da je tržaško gledališče z Jožetom Babičem, režiserjem in umetniškim vodjem, sposobno prevzeti funkcijo avantgardnega gledališča.</p><p>Babič si je svoje gledališče predstavljal kot sintezo vseh segmentov gledališča, od igre, scene, kostumov, koreografije in glasbe, scenskega prostora, mizanscenskih impulzov, ki so bili izraz vsebinskih poudarkov, tempa dogajanja, dinamičnosti prizorov, dobe, običajev. Z absolutno formo, vsebino in sporočilom. V njegovih režijah sta se prepletala tako iskateljsko kot avantgardno gledališče, oboje pa je bilo združeno v premišljeno celoto. Kakor je v uprizoritvah na eni strani nezdružljivo povezoval v umirjenost, tako je na drugi strani čutil potrebo po radikalnosti. Zaradi tega je njegovo gledališče v svojem času silovito odzvanjalo, medtem ko bi mogle Babičeve gledališke téme časovno pregrado v smislu aktualnosti tudi preseči. To je opazil Tone Peršak in zapisal:</p><blockquote class="quote"><p>»Zato so bile njegove uprizoritve na zunaj bolj umirjene in manj radikalne, manj groteskne in eksplicitne v svoji družbenokritični naravnanosti. Zato je Babič posvečal več pozornosti individualnim igralskim prispevkom, zanimal pa ga je predvsem učinek celote. Lahko bi torej rekli, da je Babič skušal družbeno <span class="pagebreak" id="pb.019"> [19] </span>razsežnost dogajanja v večji meri izraziti skozi doživljanje posameznih oseb. Vendar je hkrati treba poudariti, da njegova kritičnost do meščanske družbe in konkretnih razmer v okolju in času ni bila manj ostra, le da se je v uprizoritvah drugače izražala.«<span id="ftn6_return"><a class="notelink" title="Tone Peršak, Med stvarnostjo in domišljijo (Ljubljana: Knjižnica MGL, 1982), 88." href="#ftn6"><sup>6</sup></a></span></p></blockquote><p>Babič je bičal družbo, toda ne s pomočjo trenutnih, ampak občečloveških tem. Peršaku je v <span style="font-style:italic">Pogovorih z režiserji</span> zatrdil: »[Sam sem se] oblikoval kot človek z določenim svetovnim nazorom, ki mi je pomenil vodilo v vsem mojem življenju in delu, kajti ta svoj nazor sem vedno razumel totalno. Tisto obdobje nam je to omogočalo. Za ta čas je bila namreč značilna posebna družbeno-politična situacija, v kateri se je mlajši človek že ob svojih prvih zavestnih korakih v družbeno življenje pač moral opredeliti. Jaz sem se formiral zelo zgodaj.«<span id="ftn7_return"><a class="notelink" title="Prav tam." href="#ftn7"><sup>7</sup></a></span> Težil je k totalnemu gledališču, ki naj bi temeljilo na edini, vsakokrat izvirni gledališki vsebini, izvirni odrski interpretaciji, likovnosti, igralski umetnosti, glasbi, telesu, plesu itd.</p><p>Najbrž je iz obširnega opusa slovenske in svetovne dramatike, Babičevih dramsko gledaliških avtorskih priredb in priredb radijskih in proznih besedil za oder težko izdvojiti najpomembnejše gledališke postaje, zaradi poskusa prikazovanja izrazito totalnega gledališča pa je treba omeniti vsaj uprizoritev dokumentarno izvirne balade in scenarij o Francetu Prešernu <span style="font-style:italic">Po brezkončni poti </span>kot zgodovinsko lepljenko Bratka Krefta ob otvoritvi novega Kulturnega doma v Trstu 1964. Prav tako ne moremo mimo imenitnega besedila <span style="font-style:italic">Korespondenca z družino </span>Emila Korytka v priredbi in izboru gradiva Marka Slodnjaka (SNG Drama Ljubljana, 1985) ter Partljičevega besedila <span style="font-style:italic">Tako srečen bi bil, če bi ti razumela te moje besede</span> (izbor iz pisem Stanka Vuka ženi Danici, MGL 1990).</p><p>Avantgarda je v slovenski gledališki terminologiji uporabljena v več pomenih, a v Babičevem primeru gre za izrazito samosvoj pristop pri interpretaciji gledališke predloge z le njemu lastno poetsko estetiko. Posvečal se je raziskovanju odrskih uprizoritvenih razsežnosti s posebnim občutkom za izpoved in ponazoritev zgodb z estetskimi in gledališkimi prvinami, ki so nihale med metaforo in realizmom, med izjemno simboliko in čustvenim nabojem, hkrati pa omogočale gledalcu vpogled v bistvo dramskih besedil in v pripoved o posebnostih slovenske dramatike. Jože Babič je z avtorskimi gledališkimi rokopisi dosegel dvojni učinek – teatraličnost in aktualnost. Najbolj prepoznavne so tri glavne poteze njegovega repertoarja: nagnjenost k socialni in revolucionarno-idejni dramatiki, katere uprizarjanje sodi v revolucionarno-ustvarjalno tradicijo slovenskega gledališča; <span class="pagebreak" id="pb.020"> [20] </span>v tej smeri je znamenita že prva uprizoritev <span style="font-style:italic">Krize</span> s pobreškimi delavci-amaterji leta 1937. Druga značilnost je nagnjenost h klasiki, predvsem v komedijski klasični repertoar, ki je tudi družbeno kritičen (Molière, Gogolj, Plavt, Goldoni, Ben Jonson, Čehov), tretjič pa skrb za domačo dramatiko in uprizarjanje slovenskih novitet, tudi v primerih, ki so morda literarno vprašljivi.<span id="ftn8_return"><a class="notelink" title="Tone Peršak, »Jože Babič – gledališče kot spreminjanje sveta«, v: Pogovori z režiserji (Ljubljana: Knjižnica MGL, 1978), 77." href="#ftn8"><sup>8</sup></a></span></p></div><div class="abstract" id="index-body.1_div.1_div.4"><h2><span class="head">POVZETEK</span></h2><p>Jože Babič je eden od začetnikov gledališke avantgarde v Mariboru in na Ptuju. Bil je gledališki in filmski režiser, radijski režiser in avtor televizijskih priredb. V začetku gledališke kariere je bil tudi igralec ter scenograf pri nekaterih svojih gledaliških uprizoritvah, kostumograf, celo dramaturg, predvsem pa izvrsten umetniški vodja gledališča. Nekatera dramska besedila je avtorsko priredil, prozna besedila pa dialoško pripravil za gledališko uprizoritev ali napisal dramatizacijo. S slovenskimi avtorji, dramatiki in dramaturgi je intenzivno sodeloval pri nastajanju njihovih dramskih besedil, tako da so sledili njegovim režiserskim napotkom, vizualizaciji in estetiki oziroma poetiki osebnega režijskega rokopisa v območju uprizoritvenih umetnosti. Napisal je nekaj redkih, a dragocenih prispevkov za gledališke liste. Po gledaliških začetkih v Mariboru in na Ptuju ter po tržaškem obdobju (1948–1961) je bil kratek čas svobodni umetnik (1961–1968), leta 1969 pa je že postal direktor in umetniški vodja Primorskega dramskega gledališča v Novi Gorici. Z avtoriteto in umetniško ter organizacijsko vehementnostjo je goriškemu gledališču iz polprofesionalnosti utrl pot v poklicnost s profesionalnim ansamblom. Vsa Babičeva avantgardna in revolucionarna aktivnost se je izražala predvsem preko gledališkega dela; prizadeval si je ustvariti novo kulturno vzdušje. Z literarno dramsko predlogo mu je v gledališču vselej uspelo ustvariti aktualno podobo in metaforo časa, po kateri se premikajo (»gibljejo«) dramske osebe v sozvočju z ljudmi – protagonisti sodobnih prispodob v družbenem, socialnem in kulturnem okolju.</p></div><div class="bibliography" id="index-body.1_div.1_div.5"><div class="pagebreak" id="pb.021"> [21] </div><h2><span class="head">VIRI IN LITERATURA</span></h2><div class="ss3" id="index-body.1_div.1_div.5_div.1"><h3><span class="head">OSEBNI ARHIV AVTORICE</span></h3><ul><li class="item">pogovori z Jožetom Babičem v Ljubljani in Mariboru: dnevniški zapisi, oktober–december 1987 in januar–marec 1988;</li><li class="item"><span style="font-style:italic">Vojaki zgodovine</span>, tipkopis besedila z opombami, črtami, spremembami;</li><li class="item">pogovori o uprizoritvi Kraigherjeve <span style="font-style:italic">Školjke</span> od avgusta 1994 do februarja 1995;</li><li class="item">tipkopis besedila <span style="font-style:italic">Školjka</span> z dramaturškimi spremembami, premetanimi prizori in opombami;</li><li class="item">pogovori z igralko Štefko Drolc: več pogovorov v Ljubljani, srečanja v SNG Drama Ljubljana in na Borštnikovem srečanju v Mariboru, pogovor po podelitvi Prešernove nagrade februarja 2009 – avtorski tipkopis besedila za utemeljitev nagrade; zadnji pogovor z igralko v Ljubljani aprila 2018.</li></ul></div><div class="ss3" id="index-body.1_div.1_div.5_div.2"><h3><span class="head">ČASOPISNI VIR</span></h3><div class="biblfree">Inkret, Andrej. »Jože Babič – nekrolog«. <span style="font-style:italic">Delo</span>, 16. 5. 1996.</div></div><div class="ss3" id="index-body.1_div.1_div.5_div.3"><h3><span class="head">MONOGRAFIJE</span></h3><div class="biblfree">Berger, Aleš. <a class="link_ref" href="http://sl.wikipedia.org/w/index.php?title=Ogledi_in_pogledi&amp;action=edit&amp;redlink=1"><span style="font-style:italic">Ogledi in pogledi</span></a>. Ljubljana: Knjižnica MGL, 1984.</div><div class="biblfree">Bibič, Polde. <span style="font-style:italic">Soigralci</span>. Ljubljana: Mladinska knjiga, 1998.</div><div class="biblfree">Bibič, Polde. <span style="font-style:italic">Soigralke. </span>Ljubljana: Mladinska knjiga, 2000.</div><div class="biblfree">Bibič, Polde. <span style="font-style:italic">Velika igralska družina. </span>Ljubljana: Mladinska knjiga, 2013.</div><div class="biblfree"><span style="font-style:italic">Devetdeset let Slovenskega narodnega gledališča Maribor</span>. Maribor: Slovensko narodno gledališče, 2009.</div><div class="biblfree">Erdlen, Andreja. <span style="font-style:italic">Mejniki v razvoju ptujskega gledališča : 1918–1958</span>. Ptuj: Gledališče, 2001.</div><div class="biblfree"><span style="font-style:italic">Filmska ustvarjalnost Jožeta Babiča</span>. Ljubljana: Slovenska kinoteka, 2017.</div><div class="biblfree">Inkret, Andrej. <span style="font-style:italic">Gledališki feljtoni</span>. Ljubljana: Cankarjeva založba, 1972.</div><div class="biblfree">Inkret, Andrej. <span style="font-style:italic">Milo za drago. </span>Ljubljana: Knjižnica MGL, 1978.</div><div class="biblfree">Inkret, Andrej. <span style="font-style:italic">Tržaške kritike: (1966–1986)</span>. Trst: Založništvo tržaškega tiska in Ljubljana: ADIT, 1987.</div><div class="biblfree">Inkret, Andrej. <span style="font-style:italic">Za Hekubo</span>. Ljubljana: Slovenski gledališki muzej, 2000.</div><div class="biblfree">Košuta, Miroslav. <span style="font-style:italic">Oder med sanjo in stisko</span>. Trst: Mladika, 2018.</div><div class="biblfree">Kravos, Bogomila. <span style="font-style:italic">Slovensko gledališče v Trstu 1945–1965.</span> Ljubljana: Slovenski gledališki muzej, 2001.</div><div class="biblfree">Kozak, Vlado. <span style="font-style:italic">Kozaška pričevanja</span>. Ljubljana: DZS, 1982.</div><div class="biblfree">Moravec, Dušan: <span style="font-style:italic">Slovenski režiserski kvartet (z gostom): Šest, Debevec, (Gavella), Kreft, Stupica</span>. Ljubljana: Cankarjeva založba, 1996.</div><div class="biblfree">Novak, Boris A. <span style="font-style:italic">Vrata nepovrata: epos. Zemljevidi domotožja</span>. Novo mesto: Goga, 2014.</div><div class="biblfree">Novak, Boris A. <span style="font-style:italic">Vrata nepovrata: epos. Čas očetov. </span>Novo mesto: Goga, 2015.</div><div class="biblfree">Novak, Boris A. <span style="font-style:italic">Vrata nepovrata: epos. Bivališča duš. </span>Novo mesto: Goga, 2017.</div><div class="biblfree">Peršak, Tone. <span style="font-style:italic">Pogovori z režiserji</span>. Ljubljana: Knjižnica MGL, 1978.</div><div class="biblfree">Peršak, Tone. <span style="font-style:italic">Med stvarnostjo in domišljijo: (o režiserju Jožetu Babiču)</span>. Ljubljana: Knjižnica MGL, 1982.</div><div class="biblfree">Predan, Vasja. <span style="font-style:italic">Odčarani oder</span>. Maribor: Obzorja, 1975.</div><div class="biblfree">Skrbinšek, Milan. <span style="font-style:italic">Gledališki mozaik: stvaritve, kritike, razprave</span>. Ljubljana: Knjižnica MGL, 1963.</div><div class="pagebreak" id="pb.022"> [22] </div><div class="biblfree">Trekman, Borut. <span style="font-style:italic">Iz oči v oči</span>: <span style="font-style:italic">kritični zapisi o povojni mariborski dramaturgiji</span>. Maribor: Obzorja, 1978.</div><div class="biblfree">Žižek, Fran. <span style="font-style:italic">Moja zgodnja gledališka leta</span>. Maribor: Obzorja, 2000.</div></div><div class="ss3" id="index-body.1_div.1_div.5_div.4"><h3><span class="head">FOTO:</span></h3><p>arhiv SLOGI.</p></div></div><div class="byline"><span style="font-weight:bold">Mojca Kreft</span>, dramaturginja in teatrologinja, muzejska svetovalka, Topniška 43, 1000 Ljubljana, <a class="link_ref" href="mailto:mojca.kreft@guest.arnes.si">mojca.kreft@guest.arnes.si</a></div></div><!--Notes in [div]--><div class="notes"><div class="note" id="ftn1"><span class="noteLabel">1. </span><div class="noteBody">Andrej Inkret, »Jože Babič – nekrolog«, <span style="font-style:italic">Delo</span>, 16. 5. 1996, 6.</div> <a class="link_return" title="Go back to text" href="#ftn1_return">↵</a></div><div class="note" id="ftn2"><span class="noteLabel">2. </span><div class="noteBody">Andreja Erdlen, <span style="font-style:italic">Mejniki v razvoju ptujskega gledališča : 1918–1958</span> (Ptuj: Gledališče, 2001).</div> <a class="link_return" title="Go back to text" href="#ftn2_return">↵</a></div><div class="note" id="ftn3"><span class="noteLabel">3. </span><div class="noteBody">Vlado Kozak, <span style="font-style:italic">Kozaška pričevanja</span> (Ljubljana: DZS, 1982), 124.</div> <a class="link_return" title="Go back to text" href="#ftn3_return">↵</a></div><div class="note" id="ftn4"><span class="noteLabel">4. </span><div class="noteBody">Boris A. Novak, <span style="font-style:italic">Vrata nepovrata: epos. Čas očetov </span>(Novo mesto: Goga, 2015), 322–342; Isti, <span style="font-style:italic">Vrata nepovrata: epos. Bivališča duš </span>(Novo mesto: Goga, 2017), 454–463 in 464–544.</div> <a class="link_return" title="Go back to text" href="#ftn4_return">↵</a></div><div class="note" id="ftn5"><span class="noteLabel">5. </span><div class="noteBody">Miroslav Košuta, »Zmožen sleherne domišljije«, v: <span style="font-style:italic">Oder med sanjo in stisko </span>(Trst: Mladika, 2018), 341–342.</div> <a class="link_return" title="Go back to text" href="#ftn5_return">↵</a></div><div class="note" id="ftn6"><span class="noteLabel">6. </span><div class="noteBody">Tone Peršak, <span style="font-style:italic">Med stvarnostjo in domišljijo</span> (Ljubljana: Knjižnica MGL, 1982), 88.</div> <a class="link_return" title="Go back to text" href="#ftn6_return">↵</a></div><div class="note" id="ftn7"><span class="noteLabel">7. </span><div class="noteBody">Prav tam. </div> <a class="link_return" title="Go back to text" href="#ftn7_return">↵</a></div><div class="note" id="ftn8"><span class="noteLabel">8. </span><div class="noteBody">Tone Peršak, »Jože Babič – gledališče kot spreminjanje sveta«, v: <span style="font-style:italic">Pogovori z režiserji </span>(Ljubljana: Knjižnica MGL, 1978), 77.</div> <a class="link_return" title="Go back to text" href="#ftn8_return">↵</a></div></div></div></body></html>