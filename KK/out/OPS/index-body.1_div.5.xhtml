<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>KARL KASTL (1848–1920), NJEGOVA DRUŽINA IN JAVNO DELOVANJE V LJUBLJANI</title><meta name="author" content="Karl Kastl"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"><span class="head">KARL KASTL (1848–1920), NJEGOVA DRUŽINA IN JAVNO DELOVANJE V LJUBLJANI</span></h1><div class="chapter" id="index-body.1_div.5"><div class="pagebreak" id="pb.137"> [137] </div><div class="byline"><span class="docAuthor">ANGELIKA HRIBAR</span></div><div class="ss2" id="index-body.1_div.5_div.1"><h2><span class="head">Poreklo in začetek vojaške kariere</span></h2><p>Karl<span id="ftn246_return"><a class="notelink" title="Karl se je podpisoval tudi Carl." href="#ftn246"><sup>1</sup></a></span> Kastl (od leta 1900 Kastl pl. Traunstätt) se je rodil 1. avgusta 1848 v Badnu pri Dunaju. Njegov oče je bil sprevodnik na c. kr. zasebni gloggniški železnici (kasneje del "južne železnice«). Njegova mati je bila Marija, rojena Oberthümpfler. Karl je imel še tri mlajše brate: Josefa (1851–1942), Heinricha (1854–1931) in Ferdinanda, o katerem je znano le, da je bil najmlajši in da je umrl že pri osemnajstih letih. Josef je imel v Badnu trgovino z živinsko krmo in kurivom. Tudi Heinrich je moral biti dokaj premožen trgovec, a njegov zakon je bil brez otrok.<span id="ftn247_return"><a class="notelink" title="Ko je Karlova hči Elza leta 1905/06 študirala na Dunaju, se je ob koncu tedna pogosto peljala v Baden k stricu Heinrichu, ki jo je večkrat tudi gmotno…" href="#ftn247"><sup>2</sup></a></span> Karlovi in Josefovi potomci so še danes v prijateljskih stikih.</p><p>O Karlovem začetnem šolanju v družinskem arhivu ni ohranjenih dokumentov. Sam omenja v pričujoči pripovedi, da je že "<span style="font-style:italic">v rani mladosti gojil posebno ljubezen do vojaškega stanu, še zlasti do topništva …</span>«, tako da se je "<span style="font-style:italic">6. septembra 1865 pridružil artilerijskemu polku Erzherzog Wilhelm v Dunajskem Novem mestu, ne da bi bil od staršev dobil dovolj odločno privolitev …</span>« in bil po opravljeni poskusni dobi 30. oktobra tega leta sprejet v polkovno šolo. Torej je tedaj ravno stopil v svoje sedemnajsto leto. Ko se je naslednje leto spomladi napovedovala vojna zoper Italijo in Prusijo, še ni bil polnoleten in ga ne bi bili poslali na fronto, če se ne bi bil iz same radovednosti prostovoljno javil.<span class="pagebreak" id="pb.138"> [138] </span></p><div class="figure"><img src="media/image14.jpg" alt="&#xA;                            " class="graphic"/><div class="caption"><span style="font-style:italic">Bratje Kastl, sedita z leve Karl in Josef, stojijo z leve Heinrich, Ferdinand in neznani družinski prijatelj, ok. 1874 (hrani Angelika Hribar).</span></div></div><p>Že iz načina opisovanja teh dogodkov je moč razbrati njegov značaj, poln vedrega humorja in hkrati poglobljene refleksije in življenjske modrosti. Po tej vojni "pustolovščini« je nadaljeval šolanje v mestecu Jozefov, tedaj Josefstadt, ki je zdaj del mesta Jaromeřa. Ohranjena je ena njegovih zgodnjih fotografij iz Olomouca. Po avstrijski zasedbi Bosne in Hercegovine (1878) je nekaj časa služboval v Mostarju. Že tedaj se je pokazal njegov slikarski talent, saj je ohranjen akvarel njegove sobe v mostarski "Turški kasarni« iz let 1878/79.</p></div><div class="ss2" id="index-body.1_div.5_div.2"><h2><span class="head">Karl Kastl si najde nevesto v Ljubljani</span></h2><p>V pozni jeseni leta 1879 je bil Kastl prestavljen v Ljubljano in tu se je kmalu seznanil z družino ljubljanske trgovke Elizabete (tudi Elize) Peterka, ki je zgodaj ovdovela. Njen mož Lovrenc Peterka (1806–1858) je bil trgovec z metrskim blagom. V zakonu so se jima rodili štirje otroci: Marija (1853–1940), Frančiška (1855–1943), Janez (1856–1884) in Lucija, ki je kmalu po rojstvu leta 1858 umrla. Zanimivo je, da je Eliza Peterka<span class="pagebreak" id="pb.139"> [139] </span></p><div class="figure"><p><img class="graphic" src="media/image15.jpg" alt=""/> <img class="graphic" src="media/image16.jpg" alt=""/></p><div class="caption"><span style="font-style:italic">Karl Kastl v Olomoucu, ok. 1876. Fotografijo je podaril svoji nevesti in zadaj zapisal: "Meinem Liebchen Fanchette«, Moji ljubici Fanšet (hrani Angelika Hribar).</span> <span style="font-style:italic">Frančiška Peterka, ok. 1880 (hrani Angelika Hribar).</span></div></div><p>sama nadaljevala moževo dejavnost. Z otroki se je preselila na Sv. Petra cesto (zdaj Trubarjeva 19) in to hišo že leta 1859 v celoti odkupila. Njen mož, ki je sprva prodajal svoje blago na "štantu«, je pozneje najel trgovinski poslovni prostor v poznejši Kresiji, imenovan "Pri Ažman«.<span id="ftn248_return"><a class="notelink" title="Napis na vratih trgovine je bil &#34;Pri Ažman«." href="#ftn248"><sup>3</sup></a></span> Po katerem Ažmanu je to poimenovanje, še vedno ni znano. Ker je postala najemnina v novi stavbi previsoka, se je trgovina leta 1933 preselila v pritlične prostore škofijskega dvorca (Pogačarjev trg 2), kjer je prav tako ohranila staro ime vse do konca druge svetovne vojne, čeprav je bila trgovina v lasti<span class="pagebreak" id="pb.140"> [140] </span> družine Peterka in potomcev.<span id="ftn249_return"><a class="notelink" title="Ohranjena je &#34;Pogodba o najemu lokala«, ki sta jo 27. marca 1933 podpisala za najemodajalko (škofijo) dr. Gregorij Rožman in kot najemojemalka Frančiš…" href="#ftn249"><sup>4</sup></a></span> Hišo na Sv. Petra cesti 19 so Ljubljančani imenovali "Ažmanov klošter«, ker so v njej stanovala poleg družinskih članov tudi dekleta, ki so prodajala v trgovini.<span id="ftn250_return"><a class="notelink" title="Če se je katera od deklet poročila, je izgubila službo zaradi predsodka lastnice, da bi morda potem zaradi večjih potreb začela krasti." href="#ftn250"><sup>5</sup></a></span> Mednje je spadala tudi kuharica. Tako je bila od maja 1902 do jeseni 1920 gospodinja pri Kastlovih Francka Grčar, imenovana Nana, iz Doba pri Domžalah.<span id="ftn251_return"><a class="notelink" title="Francka Grčar (1874–1952) je teta prelata Marijana Smolika, profesorja liturgike in bibliotekarja Semeniške knjižnice v Ljubljani, ki se je rodil v nj…" href="#ftn251"><sup>6</sup></a></span> Njen brat se ni vrnil iz prve svetovne vojne in njegovo posestvo v Dobu je bilo v najemu. Kljub temu je Nana ostala pri Kastlovih do Karlove smrti leta 1920 in šele potem prevzela bratovo posestvo. Kastlovi in njihovi potomci pa so hodili k njej na počitnice vse do začetka druge svetovne vojne.</p><p>Eliza Peterka je namenila trgovino sinu Janezu, ki je kmalu prevzel očetovo mesto v družini, se vozil v Italijo in tam nabavljal kvalitetno blago. Hčerama pa je bilo treba preskrbeti primerna ženina. Starejša Marija se je leta 1880 poročila s trgovcem Ferdinandom Plautzem, lastnikom hiš na Starem trgu 30 in Gallusovem nabrežju 28.<span id="ftn252_return"><a class="notelink" title="Ferdinand Plautz (1847–1890) je od očeta podedoval trgovino s špecerijskim blagom in železnino, ki jo je po Ferdinandovi smrti še nekaj časa vodila vd…" href="#ftn252"><sup>7</sup></a></span> Karl Kastl je torej 1. decembra 1979 prevzel nove zadolžitve v Ljubljani.<span id="ftn253_return"><a class="notelink" title="Za podatek se zahvaljujem Mihu Šimcu." href="#ftn253"><sup>8</sup></a></span> Očitno mu je bilo to mesto tako všeč, da si je tu želel ustvariti dom in družino. To pa tedaj za častnike v avstrijski vojski ni bilo tako preprosto; če ni bil sam dovolj premožen, je morala nevesta založiti državi varščino oz. kavcijo.</p><p>Utrinek iz tega obdobja Kastlovega življenja je leta 1943 zapisala njegova hči Elza Obereigner Kastl: "<span style="font-style:italic">Iz maminih spominov: Papá in mama sta se spoznala na maškaradnem plesu v Čitalnici; posrednika za to poznanstvo sta bila oficirska zakonca Prohaska – on je prav tako služil pri artileriji. Bila sta mamina znanca; pravila sta ji o papánu, kako ljubezniv in dober človek je, in kako radi ga imajo vsi pri polku. Na njun predlog je mama privolila, da pride na ples; oblekla je turški kostum in ogrnjena je bila v ženski kaftan. Mislim, da so zlati našitki in čopki, ki jih hranim, del tistega kostuma.</span>«<span id="ftn254_return"><a class="notelink" title="Zasebni arhiv Angelike Hribar." href="#ftn254"><sup>9</sup></a></span> Morda je bil kostum nekakšen razpoznavni znak, saj je "turška noša« spominjala na Kastlovo vojaško službo v Bosni in Hercegovini. Elza še dostavlja: "<span style="font-style:italic">Čitalnica</span> <span class="pagebreak" id="pb.141"> [141] </span></p><div class="figure"><img src="media/image17.jpg" alt="&#xA;                            " class="graphic"/><div class="caption"><span style="font-style:italic">Kastlova hiša v Prečni ulici J (foto: Miha Preinfalk).</span></div></div><p><span style="font-style:italic">je bila v dolgi enonadstropni stavbi med Fettich-Frankheimovo in Koslerjevo hišo v Šelenburgovi ulici – nasproti Kazine. Tam je bilo veliko prostorov za družabne prireditve in restavracije.</span>«</p><p>Ohranjena je tudi "namenilna listina« (Widmungs Urkunde, Laibach 1882), iz katere izhaja, da je Frančiška Peterka, trgovčeva hči v Ljubljani, založila pri vojnem ministrstvu dvanajst tisoč goldinarjev.<span id="ftn255_return"><a class="notelink" title="Prav tam. Ta kavcijska vezava se je sprostila prav v avgustu 1911, ko je bilo treba za poroko njene hčere Elze znova položiti kavcijo, tokrat 40.000 k…" href="#ftn255"><sup>10</sup></a></span></p><p>Vrh tega je mati Eliza finančno podprla gradnjo nove hiše za mladi par. Elza je zapisala tudi tole podrobnost: "<span style="font-style:italic">Na dan pred poroko, 22. maja 1882, so položili temeljni kamen za gradnjo nove hiše</span> [zdaj Prečna ul. 3, op. A. H.], <span style="font-style:italic">ki so jo še v tem letu dokončali. Pozimi leta 1882/83 so v novi gradnji kurili, da bi se posušila; toda ko so se starši maja 1883 vselili vanjo, so bili zidovi v salonu še vlažni. Na dan po božičnem</span> <span class="pagebreak" id="pb.142"> [142] </span> <span style="font-style:italic">večeru so se sladkorni okraski na božičnem drevescu začeli topiti in kapljati na tla.</span>« Pomol na hiši je Kastlu predstavljal njegovo torbico za naboje (<span style="font-style:italic">Patronentasche</span>).</p><p>Ko sta bili obe hčeri omoženi in "preskrbljeni«, si je Eliza Peterka verjetno oddahnila in si obetala mirno starost, saj je sin Janez prevzel trgovino in posle. A iz Italije je prišla žalostna vest, da je Janez Peterka "po božji nedoumljivi volji«, kakor piše v osmrtnici, umrl v Firencah 14. februarja 1884 v 29. letu starosti. Tam je bil namreč zbolel za malarijo. Pokopali so ga v Ljubljani pri Sv. Krištofu.</p><p>Tako je trgovino "Pri Ažman« morala prevzeti Frančiška Kastl, ki ni v ničemer zaostajala za svojo sposobno materjo. Uradno so pozneje trgovino imenovali "Manufaktura Eliza Peterka (Ažman)«, kar je razvidno iz oglasa v časopisu.<span id="ftn256_return"><a class="notelink" title="Naš rod, 13, 1941/42, št. 6, platnica." href="#ftn256"><sup>11</sup></a></span></p></div><div class="ss2" id="index-body.1_div.5_div.3"><h2><span class="head">Nekaj o trgovini "Pri Ažman«</span></h2><p>Največje zasluge za cvetočo trgovino so vsekakor imele zveste prodajalke iz "Ažmanovega kloštra«. Tako najdemo v časopisu<span style="font-style:italic">Slovenec</span> iz leta 1943 članek, poln hvale dveh najzvestejših, z naslovom "Dvojni jubilej v Ažmanovi trgovini«: "<span style="font-style:italic">Skoraj 100 let (od l. 1848) je rodovina Peterka lastnik znane trgovine 'pri Ažmanu'. Dolga desetletja je bila nastanjena v Kresiji, zadnja leta pa uživa gostoljubno streho v škofovskem dvorcu. Letos, 2 . aprila, je praznovala poslovodkinja gospodična Malka</span><span id="ftn257_return"><a class="notelink" title="Amalija Verber (9. 7. 1871 – 5. 11. 1949)." href="#ftn257"><sup>12</sup></a></span> <span style="font-style:italic">petdesetletnico, gospodična Rezka</span><span id="ftn258_return"><a class="notelink" title="Terezija Završan (1875–1964). Rezko so Ljubljančani imenovali tudi &#34;Ta mal' škof«, ker je bila za stolno cerkev in kanonike tako pomembna." href="#ftn258"><sup>13</sup></a></span> <span style="font-style:italic">pa isti dan štiridesetletnico, odkar sta v neprestani službi pri istem podjetju. Medsebojna ljubezen, medsebojno zaupanje lastnice in uslužbenk je rodilo ta izredni jubilej. Cenjene gospe Ažmanove, lastnice trgovine, so skrbele vsa ta leta, da so bile uslužbenke ne služkinje, temveč kakor prave članice družine. Saj jih zato že desetletja nihče več ne kliče po njihovem priimku; vsakdo jih pozna le kot Ažmanovo Malko, kot Ažmanovo Rezko. Imajo lepo, udobno stanovanje – s svojo lastno kuhinjo; že od nekdaj hodijo na vsakoletni daljši dopust, preskrbljene so za starost. Gospe lastnice so že izvajale predpise javnih nameščencev v najpopolnejši obliki, ko drugi onjih še sanjali niso. Nasprotno pa obe jubilantinji skrbita, delata, se trudita za trgovino, kakor bi bila trgovina njihova. Kdor ne pozna globlje razmer, je prepričan, da sta gospodični Malka in Rezka lastnici trgovine. … Kdo more prešteti vse podpore, darila, ki so jih jubilantinje v teku desetletij darovale siromakom in potrebnim. Najbrže same ne vedo, kolikokrat so bile birmanske botrce, kolikokrat na novi maši! Vsa ta dobra dela in požrtvovalno delo gospodične Rezke v stolnici je prinašalo trgovini najobilnejši blagoslov božji…</span>«<span id="ftn259_return"><a class="notelink" title="Slovenec, 1. 5. 1943, str. 4." href="#ftn259"><sup>14</sup></a></span> <span class="pagebreak" id="pb.143"> [143] </span></p><div class="figure"><img src="media/image18.jpg" alt="&#xA;                            " class="graphic"/><div class="caption"><span style="font-style:italic">Prodajalke pred trgovino "Pri Ažman« v pritličju škofijske palače na Pogačarjevem trgu. Z leve: Rezka Završan, Malka Verber in Marija Samonik oktobra leta 1934. V izložbi je slika kralja Aleksandra I. z žalnim trakom in napisom: "Čuvajte Jugoslavijo« (hrani Angelika Hribar).</span></div></div><p>Tega blagoslova je bil seveda deležen tudi Karl Kastl, čeprav se je udejstvoval na drugih področjih poklicnega in družbenega življenja.</p></div><div class="ss2" id="index-body.1_div.5_div.4"><h2><span class="head">Družina se poveča</span></h2><p>Prvorojenka Elizabeta Marija se je Kastlovima rodila 26. aprila 1884. Takoj po porodu jo je oče vzel v naročje in zdela se mu je tako slabotna, da jo je nemudoma zasilno krstil za Marijo. Vendar si je opomogla in 15. junija jo je ponovno krstil vojaški kurat Pribošič v tedanji župni cerkvi sv. Petra v Ljubljani. Takrat je dobila ime po svoji babici Elizabeti Peterka (rojeni Demšar) in prababici Elizabeti Demšar (rojeni Luznar) iz Železnikov. Klicali so jo Elza, ker se je babica imela za Elizo. Dve leti pozneje, 10. oktobra 1886, je Elza dobila še sestrico Frideriko (Frido).</p><p>Ko sta bili deklici še majhni, so poletja pogosto preživljali v toplicah ali ob millstattskem jezeru. Nato sta Kastlova deklici z varuško poslala v Ljubljano, sama pa sta si privoščila še kakšno daljše potovanje. Zdi se, da sta si sproti zapisovala podatke in<span class="pagebreak" id="pb.144"> [144] </span></p><div class="figure"><img src="media/image19.jpg" alt="&#xA;                            " class="graphic"/><div class="caption"><span style="font-style:italic">Elza in Frida Kastl, ok. 1890 (hrani Angelika Hribar).</span></div></div><p>vtise o krajih, ki sta si jih ogledala, potem pa je Fany<span id="ftn260_return"><a class="notelink" title="Frančiška (Franciska ali Franziska) Kastl se je podpisovala tudi Fanny ali Fany (Fani) Kastl." href="#ftn260"><sup>15</sup></a></span> doma vse to prepisala v lepo trdo vezano knjigo.</p><p>V oktobru 1888 sta se podala na enomesečno potovanje po Italiji. Pripoved se začne z njeno pripombo, da so ji bila potovanja že od nekdaj največji užitek in da je bila že kot otrok presrečna, če so šli na izlet na Golovec ali na Brezje. Ustavila sta se v Benetkah, Padovi, Bologni, Anconi, Lorettu in v Rimu, nato pa nadaljevala pot vse do Neaplja ter si ogledala Capri.</p><p>Leta 1891 je družina poletje preživela v Laškem, nato sta se zakonca Kastl odpravila na potovanje po Avstriji, Švici in Italiji, vse do Milana. Leta 1892 so poletje preživljali ob jezeru v "lepem Millstattu«, septembra pa sta se Kastla podala na Južno<span class="pagebreak" id="pb.145"> [145] </span></p><div class="figure"><img src="media/image20.jpg" alt="&#xA;                            " class="graphic"/><div class="caption"><span style="font-style:italic">Karl in Frančiška Kastl na koleslju v današnji Mali ulici, ok. 1894 (hrani Angelika Hribar).</span></div></div><p>Tirolsko in si v Meranu ogledala ljudsko igro<span style="font-style:italic">Andreas Hofer ali Tirolska leta 1809</span>, ki jo je Fani tudi natančno opisala. Ohranjeno je še pisemce Elzi, ki priča o tem, da sta Kastla leta 1894 potovala po Franciji.</p><p>Morda je Karl Kastl prav na teh potovanjih začel risati in potem po popotnih skicah doma slikati pokrajinske prizore. Že zgodaj je vzpodbujal starejšo hčer Elzo, da je veliko risala. Ohranjene so njene skicirke iz otroških let.</p><p>Aprila 1895 je Ljubljano presenetil potres in poškodovani sta bili tudi trnovski vojašnici in konjušnica Kastlovega 7. topniškega polka, tako da se je moral ves polk preseliti v Gradec. Tja se je za tri leta preselila tudi Kastlova družina in deklici sta obiskovali tamkajšnje šole. Poleg redne šole se je Elza dodatno učila risanja na obrtni šoli kot izredna učenka, ker še ni bila dovolj stara.</p><p>Ko so se leta 1898 vrnili v Ljubljano, sta oba, oče in hči, začela obiskovati zasebno<span class="pagebreak" id="pb.146"> [146] </span> slikarsko šolo pri Heinrichu Wettachu, ki je poleg svoje "Wettachove vile« zgradil še hišo za šolski atelje.<span id="ftn261_return"><a class="notelink" title="Zdaj je v Wettachovi vili ameriško veleposlaništvo, v drugi njegovi hiši pa otroški vrtec." href="#ftn261"><sup>16</sup></a></span> Poleg tega se je Elza pri Celestinu Misu učila tudi kiparstva.</p></div><div class="ss2" id="index-body.1_div.5_div.5"><h2><span class="head">Kranjska hranilnica in njene društvene ustanove</span></h2><p>Kastl pa svojih talentov ni razvijal le za "svojo dušo«, vedno se je zavzemal tudi za gospodarsko in socialno koristne dejavnosti. Med člane direktorija Kranjske hranilnice je bil verjetno sprejet po vrnitvi iz Gradca leta 1898. Kranjska hranilnica si je poleg svoje osnovne bančne dejavnosti zastavila vrsto ustanov za pospeševanje gospodarskih, dobrodelnih in kulturno-umetniških dejavnosti v "deželi Kranjski«.</p><p>Na pobudo bančnika in industrialca Jožefa Luckmanna st. (1840–1906), ki je bil že od leta 1872 član direktorija Kranjske hranilnice in pozneje njen predsednik, so leta 1886 ustanovili Društvo za gradnjo delavskih stanovanj v Ljubljani<span style="font-style:italic">.</span> V pravilih društva je zapisano, da je njega namen "<span style="font-style:italic">v Ljubljani ali nje bližnjem okoliši zdrava in cena</span><span id="ftn262_return"><a class="notelink" title="Cenena oz. poceni stanovanja." href="#ftn262"><sup>17</sup></a></span> <span style="font-style:italic">stanovanja za oženjene in neoženjene delavce … graditi in vzdrževati</span>«, tako za samostojne obrtnike kot tovarniške ali v večjih podjetjih zaposlene delavce. Po petnajstih letih najema naj bi si najemnik pridobil služnost "<span style="font-style:italic">osebnega porabnega prava in more v tem stanovanju stanovati brezplačno do svoje smrti</span>«, kar je veljalo tudi za morebitno vdovo tega delavca.</p><p>Društvo je najprej od tedaj najbogatejše ljubljanske vdove Marije Malič<span id="ftn263_return"><a class="notelink" title="Slovenski priimek Malič je običajno zapisan v ponemčeni obliki Mallitsch. Andrej Malič (1812–1882) je bil posestnik obsežnega predela sedanjega centra…" href="#ftn263"><sup>18</sup></a></span> odkupilo del zemljišča za Bežigradom, v naslednjem letu (1887) pa še drugi del tega zemljišča, ki je bil v lasti Franca Štruklja, tako da je pred začetkom gradnje posedovalo za 12 johov in 547 klafier parcel.</p><p>Zidavo je prevzel znani gradbenik Wilhelm Treo. Prvi dve delavski hiši so gradili od 1887 do 1888, tako da se je v oktobru tega leta lahko vselilo prvih 16 najemnikov z družinami. Do leta 1895 je bilo zgrajenih že pet hiš. Gradnjo je za nekaj časa ustavil potres, vendar ni povzročil večje škode, kar dokazuje, da so bile solidno grajene.<span id="ftn264_return"><a class="notelink" title="Večina jih stoji še danes in nekatere so lastniki lepo obnovili." href="#ftn264"><sup>19</sup></a></span> Že leta 1897 so dodali še dve hiši in tega leta v hiše napeljali tudi mestni vodovod. Pred tem so morali stanovalci vodo nositi iz skupnega vodnjaka. Leta 1903 so prvi<span class="pagebreak" id="pb.147"> [147] </span></p><div class="figure"><img src="media/image21.jpg" alt="&#xA;                            " class="graphic"/><div class="caption"><span style="font-style:italic">Delavske hiše na Hranilniški cesti (zdaj Hranilniški ulici) za Bežigradom ok. 1912.</span></div></div><p>najemniki izpolnili pogoje za dosmrtno brezplačno najemno pravico. Ob tej priliki je društvo na njihovem travniku, ki je bil sicer namenjen otroškim igram, priredilo veselico za okoli 300 ljudi. Leta 1905 so uvedli lastno "bolniško in podporno blagajno« ter sestavili "komite za hišni red«.</p><p>Po nenadni smrti priljubljenega društvenega predsednika Jožefa Luckmanna, marca 1906, je vodenje začasno prevzel Anton vitez Gariboldi; ker pa je zaradi starosti in slabega zdravja odstopil, je društvo 30. januarja 1907 za predsednika izvolilo Karla Kastla in načeloval mu je vse do prve svetovne vojne. V častni spomin preminulemu predsedniku so zgradili "Luckmannovo hišo«, ki jo je 28. junija 1908 blagoslovil frančiškanski župnik in skladatelj Hugolin Sattner, slavnostna govornika pa sta bila Karl Kastl in Peter Kosler, prvi v nemškem in drugi v slovenskem jeziku.</p><p>Luckmannova hiša je bila večja od prejšnjih. Medtem ko so imele druge hiše po osem stanovanj, je imela devet stanovanj, v osrednjem delu pa stolpič z uro, kar je bilo za tiste čase nekaj posebnega, saj marsikateri revnejši prebivalec Ljubljane ni imel svoje ure in se je ravnal po urah na cerkvenih zvonikih. Dohodek od te hiše so prvotno namenili za gradnjo skupnih prostorov, kjer bi bila pralnica in bolniški prostori, če bi<span class="pagebreak" id="pb.148"> [148] </span></p><div class="figure"><img src="media/image22.jpg" alt="&#xA;                            " class="graphic"/><div class="caption"><span style="font-style:italic">Miniaturni portret Jožefa Luckmanna je naslikala Elza Kastl ok. leta 1950 (hrani Angelika Hribar).</span></div></div><p>bila ob kužni bolezni potrebna izolacija bolnikov. Poleg tega so načrtovali čitalnico in prostor za družabne prireditve. Očitno je te velike načrte preprečila prva svetovna vojna. Leta 1913, ko je Leo Suppantschitsch napisal kratko društveno zgodovino, je bilo postavljenih 10 hiš, v katerih je bilo nastanjenih 81 delavskih družin z več kot 400 člani.<span id="ftn265_return"><a class="notelink" title="Vsi podatki o delavskih hišah so povzeti iz publikacije: Suppantschitsch, Verein zur Herstellung von Arbeiterwohnungen in Laibach. Elza Kastl, por. Ob…" href="#ftn265"><sup>20</sup></a></span></p></div><div class="ss2" id="index-body.1_div.5_div.6"><h2><span class="head">Otroška bolnišnica</span></h2><p>Druga dobrodelna ustanova Kranjske hranilnice, pri kateri je Kastl sodeloval kot prostovoljec, je bila "Otročja bolnišnica v Ljubljani«.</p><p>Otroška bolnišnica je bila ustanovljena že leta 1865. Takrat so mestni možje imenovali ustanovni komite in damski komite. Vsak član je imel svoje področje delovanja. Dame "zavetnice«<span id="ftn266_return"><a class="notelink" title="Tudi Frančiška Kastl je navedena med &#34;zavetnicami« (Schutzdamen) bolnišnice vse od leta 1885 dalje." href="#ftn266"><sup>21</sup></a></span> so najprej poskrbele za denarne nabirke, da so lahko kupili hišo Poljane št. 54 in jo preuredili v bolnišnico. Na prošnjo ustanovnega komiteja<span class="pagebreak" id="pb.149"> [149] </span> je cesarica Elizabeta blagovolila prevzeti protektorat nad bolnišnico, darovala 100 goldinarjev in dovolila, da se bolnišnica imenuje po njej "Elisabeth-Kinderspital«.<span id="ftn267_return"><a class="notelink" title="Po cesaričini smrti leta 1898 je protektorat prevzela njena vnukinja Elizabeta Marija kneginja Windisch–Graetz." href="#ftn267"><sup>22</sup></a></span> V statutu društva je zapisano: "<span style="font-style:italic">Namen te iz privatnih milodarov ustanovljene Otročje bolnišnice v Ljubljani je, ubogim bolnim otrokom potrebno zdravniško pomoč, kakor tudi postrežbo in hrano brezplačno preskrbeti. – V otročjo bolnišnico se bodo glede na prostor jemali bolni otroci brez razločka rodu in vere, ki so a) najmanj poldrugo leto in ne več ko 14 let stari, b) ki v Ljubljani stanujejo, c) katerih revščina je uradno po gospodu župniku; po očetu ubogih ali po mestni gosposki potrjena. – V silni potrebi pa ima vodja bolnišnice pravico koga koj prevzeti, samo da pozneje pričalo</span><span id="ftn268_return"><a class="notelink" title="Spričevalo." href="#ftn268"><sup>23</sup></a></span> <span style="font-style:italic">revščine donese. – Pravilno sme otrok v bolnišnici le dva meseca biti. Izjemo dovoli po nasvetu vodje upravni odbor.</span></p><p><span style="font-style:italic">Upravni odbor obstoji iz prvomestnika, denarničarja, tajnika, treh upravnih svetnikov, odmestnega odbora odločenega zagovornika mesta, vodje bolnišnice (zdravnik) in treh zavetnic, medseboj izvoljenih gospej. Upravni odbor voli iz svoje srede namestnika prvomestnika.</span>«<span id="ftn269_return"><a class="notelink" title="Statuten des Laibacher Kinderspitals, str. 3–5." href="#ftn269"><sup>24</sup></a></span></p><p>Zaradi pomanjkanja prostora je društvo leta 1887 sklenilo prodati staro stavbo na Poljanah in v letih 1888–1889 so sezidali novo na Streliški ulici. Po družinskem izročilu je gradnjo vodil Kastl, saj je imel že kar nekaj izkušenj z gradnjo lastnega doma in delavskih hiš. Kakor sam navaja v brošurici,<span id="ftn270_return"><a class="notelink" title="Kastl,Fünfzig Jahre." href="#ftn270"><sup>25</sup></a></span> ki jo je napisal v imenu upravnega odbora ob petdesetletnici bolnišnice, je bil deset let (1904–1914) upravitelj bolnišnice, leta 1914 pa so ga izvolili za "prvomestnika« ali predsednika društva.<span id="ftn271_return"><a class="notelink" title="Njegovi predhodniki so bili Etbin Costa, Jožef Suppan, Anton Laschan, Emil Bock, Albert Samassa, Jožef in Anton Luckmann." href="#ftn271"><sup>26</sup></a></span></p></div><div class="ss2" id="index-body.1_div.5_div.7"><h2><span class="head">Kranjski zavod za umetniško tkanje v Ljubljani (KZUT)</span></h2><p>Hanka Štular je leta 1980 o tem zavodu objavila daljši prispevek v časopisu<span style="font-style:italic">Kronika</span>:</p><p>"Za zdaj lahko samo ugibamo, kaj je bil neposredni nagib za odločitev Kranjske hranilnice, da si izbere ustanovitev in financiranje Kranjskega zavoda za umetniško tkanje za eno izmed svojih večjih akcij 'v obče koristne in dobrodelne namene' oz. 'za napredek umetnosti in umetne obrti'.«<span id="ftn272_return"><a class="notelink" title="Štular, Kranjski zavod, str. 122." href="#ftn272"><sup>27</sup></a></span></p><p>Po družinskem izročilu je bil Kastl eden od pobudnikov, če ne glavni pobudnik<span class="pagebreak" id="pb.150"> [150] </span> za ustanovitev tega zavoda (<span style="font-style:italic">Krainische Kunstwebe Anstalt</span>), ker je hotel vzpodbujati ustvarjalno rokodelstvo in hkrati omogočiti nezaposlenim ženskam zaslužek. Naposled je tu lahko tudi sam uresničeval svoj umetniški talent.</p><p>Kranjska hranilnica je že leta 1897 navezala stike z nemško tkalnico (<span style="font-style:italic">Kunstwebeschule</span>) v Scherrebeku<span id="ftn273_return"><a class="notelink" title="Kraj Scherrebek (dansko Skærbæk) je spadal od 1864 do 1920 pod Nemčijo (Severni Schleswig), potem je bil znova priključen Danski." href="#ftn273"><sup>28</sup></a></span> in subvencionirala šolanje Hedvige Pevc, ki se je s tkanjem že prej samostojno ukvarjala na svojem domu. Po skoraj enoletnem šolanju<span id="ftn274_return"><a class="notelink" title="Običajno so takšni tečaji trajali le nekaj tednov." href="#ftn274"><sup>29</sup></a></span> v Scherrebeku je bila usposobljena, da prevzame vodenje in poučevanje novink v zavodu. Kranjsko hranilnico pa je tedaj v tej nameri podprl tudi Avstrijski muzej za umetnost in arhitekturo na Dunaju, ker takrat še ni bilo nobene podobne tkalnice v celotni Avstro-Ogrski.</p><p>Šele ko si je Kranjska hranilnica zagotovila izšolano učiteljico, je jeseni 1898 ustanovila Društvo za uvedbo in napredek umetniškega tkanja v Ljubljani (<span style="font-style:italic">Verein zur Einführung und Förderung von Kunstweberei in Laibach</span>), ki v svojem statutu sprva navaja, da bodo "<span style="font-style:italic">sredstva za dosego društvenega smotra črpali iz a) šolnine, ki jo društvo morebiti določi učenkam; b) izkupička prodanih predmetov; c) prispevkov Kranjske hranilnice</span>«, a že mesec dni pozneje so dodali amandma: naj bo šolanje brezplačno, tako da bi omogočili šolanje in zaslužek tudi revnim dekletom. Te ugodnosti ni omogočala nobena druga tovrstna ustanova na svetu. V začetku so načrtovali kar 60 do 100 tkalk, ki naj bi potem tkale na svojih domovih, podobno kakor se je po nekaterih naših krajih udomačilo čipkarstvo.</p><p>Leta 1899 je Kranjska hranilnica dala zavodu v brezplačno uporabo vse prostore drugega nadstropja v Gruberjevi palači.</p><p>Že leta 1900 se je zavod "<span style="font-style:italic">preusmeril odpoučevanja umetniškega tkanja, kar naj bi bil poglavitni cilj ustanove, k proizvodnji.</span>« Zavod je registriral svojo manufakturno oznako KKWA (<span style="font-style:italic">Krainische Kunstwebe Anstalt</span>) šele leta 1901, tako da so poleg sigle kartonista vtkali tudi znak delavnice. Prvi znani kartonist<span style="font-style:italic">,</span> ki je prišel z Dunaja, je bil arhitekt Rudolf Hammel, a se je potem, ko Avstrijski muzej za umetnost in industrijo ni več podpiral ljubljanske manufakture, vrnil na Dunaj in ustanovil svojo delavnico v umetnoobrtni šoli.</p><p>Med tujimi kartonisti je bilo tudi nekaj domačih, kot učitelj risanja Jožef Vesel, gospodična Födransperg in gojenci umetnoobrtne šole, ki jim Štularjeva pripisuje domačo krajinsko motiviko, navedeno v<span style="font-style:italic">Laibacher Zeitung</span>: od Ljubljane, Bleda, Begunjskega gradu do Rateč<span style="font-style:italic">.</span> <span class="pagebreak" id="pb.151"> [151] </span></p><p>Da se je tudi Karl Kastl poskusil kot kartonist, priča njegovo edino, tovrstno ohranjeno delo<span style="font-style:italic">Motiv iz Kvarnerskega zaliva</span> z njegovo signaturo C. K. (Carl Kastl). Stenska preproga, ki je še vedno v družinski lasti, je bila na ogled na razstavi<span style="font-style:italic">Secesija na Slovenskem</span> (Ljubljana, 1984, Razstavišče Arkade).<span id="ftn275_return"><a class="notelink" title="Secesija na Slovenskem, str. 110 in 153 (fotografija)." href="#ftn275"><sup>30</sup></a></span> Leto nastanka tam ni natančneje navedeno, znano je le to, da so se Kastlovi mudili v Opatiji marca leta 1908. Morda je preproga nastala kot nekakšen "labodji spev« zavoda, ki so ga še isto leto razpustili in naslednje leto razprodali preostanek izdelkov. Nekaj jih je tedaj Kastl kupil zase in so zdaj v zbirki Narodnega muzeja.</p><p>Vzrokov za razpustitev zavoda je bilo več. Po smrti Jožefa Luckmanna leta 1906, ki se je zelo zavzemal za zavod, se je odnos Kranjske hranilnice do zavoda drastično spremenil. V začetku 20. stoletja je nastala vrsta podobnih manufaktur za ročno tkanje na ozemlju monarhije, tako da je bila ponudba večja od povpraševanja, ker si je take obrtne umetnine lahko privoščil le bogatejši meščanski sloj prebivalstva. Dodatno otežkočen pa je bil položaj zavoda prav na Kranjskem, ker so se v tistem obdobju odnosi med Slovenci in nemško manjšino v Ljubljani še posebno zaostrili. Pomenljivo je, da se nobeden od vidnejših slovenskih slikarjev ni vključil v dejavnost zavoda kot kartonist, zelo verjetno pa slovenski del meščanstva namerno ni hotel z nakupovanjem podpreti dejavnosti zavoda, ker je bil ena od ustanov "nemške« Kranjske hranilnice.<span id="ftn276_return"><a class="notelink" title="Prim. Štular, Kranjski zavod, str. 127–128." href="#ftn276"><sup>31</sup></a></span></p></div><div class="ss2" id="index-body.1_div.5_div.8"><h2><span class="head">Povišanje v plemiški stan</span></h2><p>Po petintridesetih letih zveste vojaške službe je bil Karl Kastl povzdignjen v dedni plemiški stan s častnim nazivom "Edler« in predikatom "Traunstätt«, tako da so se odtlej on in njegova družina podpisovali "Kastl von Traunstätt«.<span id="ftn277_return"><a class="notelink" title="Rugále in Preinfalk, Blagoslovljeni in prekleti, str. 109." href="#ftn277"><sup>32</sup></a></span> Slovesna podelitev plemiške diplome je bila 12. maja 1900 v prostorih nove artilerijske vojašnice za Bežigradom.<span id="ftn278_return"><a class="notelink" title="Elza Kastl je v januarju 1901 za častniško menzo artilerijske vojašnice naredila kip cesarja Franca Jožefa I." href="#ftn278"><sup>33</sup></a></span></p><p>Ker je bil predikat "von Baden« že zaseden, je Kastl predlagal nekaj drugih, med temi "von Traunstätt« po rečici "Traun«, ki teče skozi Baden, in ta je bil končno sprejet. Po izročilu so si plemiškega naslova želele bolj Kastlova žena in hčeri kot on sam.</p><p>Drugo pomembno znamenje plemiškega stanu, ki ga je Karl Kastl deloma lahko sam oblikoval, je bil družinski grb. Pri tem so očitno sodelovale tudi njegova žena in<span class="pagebreak" id="pb.152"> [152] </span> hčeri, ki so bile ponosne na svojo rodbinsko povezanost z Jurijem Vego. Iz njegovega baronskega grba je Kastl prevzel gorečo granato. Do nedavna je bila ta povezava nekoliko nejasno ustno izročilo, dokler niso rodoslovci odkrili Vegovega podrobnejšega rodovnika, ki to izročilo potrjuje. Stari oče Kastlove žene Frančiške je bil drugi zakonski mož Vegove sestre Marije Veha.<span id="ftn279_return"><a class="notelink" title="Priimek Veha je v matičnih knjigah zapisan v mnogih inačicah, od katerih si je baron izbral obliko Vega." href="#ftn279"><sup>34</sup></a></span></p><p>Kratka in težka življenjska usoda Marije Veha je za današnje čase dokaj nedoumljiva. Ker je bila najstarejša na kmetiji, je po očetovi smrti morala prevzeti posestvo in se je že pri trinajstih letih poročila z Mihaelom Pečarjem iz Vač (1740–1772). Ta je že po štirih letih zakona umrl in vdova Marija se je leta 1775 poročila z Jakobom Peterko, ki je bil prav tako vdovec. V zakonu se jima je rodilo šest otrok, a trije so že majhni umrli, njihova mati Marija pa je umrla stara komaj 35 let.<span id="ftn280_return"><a class="notelink" title="Glej: Spletna stran Slovenskega rodoslovnega društva, Franci Rihtaršič: Novosti rodovnika Jurija Vege." href="#ftn280"><sup>35</sup></a></span></p><p>Nato se je Jakob Peterka 26. januarja 1795 poročil z Jero Žnidar (Gertrud Schnidar) in z njo imel še štiri otroke, med njimi Lovrenca. Po ustnem izročilu je ohranjena tale zgodbica: Ko je Jakob Peterka izvedel, da je njegov bivši svak slavni baron Jurij Vega na Dunaju nesrečno umrl (leta 1802), se je odpravil tja, misleč, da je gotovo zapustil veliko premoženje. Morda je pričakoval, da bo "stric baron« vsaj nekaj zapustil tudi otrokom svoje pokojne sestre Marije. Na Dunaj se je podal kar peš, oborožen z dvema pištolama. Tja je hodil devet dni. Žal izročilo ne pove drugih podrobnosti, samo to, da je Jakob našel v Vegovem domu "veliko revščino«.<span id="ftn281_return"><a class="notelink" title="Vegova žena Marija Swoboda je umrla že leta 1800, po Vegovi smrti so ostali njuni trije otroci Henrik, Terezija in Franc sirote. Verjetno je zanje pos…" href="#ftn281"><sup>36</sup></a></span> Tam je pustil še tisti denar, ki ga je imel s seboj, in se spet peš vrnil domov. Obe pištoli si je pozneje Lovrenc Peterka spravil in so ju v družini hranili še do druge svetovne vojne, ko je bilo treba obvezno oddati vsakršno strelno orožje.</p></div><div class="ss2" id="index-body.1_div.5_div.9"><h2><span class="head">Plemenitost v dobrih in slabih časih</span></h2><p>Družina Kastl je v začetku 20. stoletja uživala blaginjo in ugled, k čemur so pripomogli tudi zgodnji umetniški dosežki Kastlove starejše hčere Elze. Že leta 1901, ko je komaj dopolnila 17. leto, je po naročilu Kranjske hranilnice izdelala kip deklice, ki dviga bratca, da vrže kovanec v pušico za uboge. Zato se kip imenuje<span style="font-style:italic">Dobrodelnost</span>. Kip je še dolga leta po drugi svetovni vojni stal v sejni dvorani Mestne hranilnice, zdaj<span class="pagebreak" id="pb.153"> [153] </span></p><div class="figure"><img src="media/image23.jpg" alt="&#xA;                            " class="graphic"/><div class="caption"><span style="font-style:italic">Kastl s hčerjo Elzo na konju na dvorišču vojašnice v Trnovem v Ljubljani leta 1904. Žensko sedlo, ki so ga nabavili na Dunaju, je zdaj v Tehniškem muzeju v Bistri (fotografijo hrani Angelika Hribar).</span></div></div><p>pa je stalno razstavljen na ljubljanskem Gradu. Prvega januarja 1902 je Elzo sprejelo med svoje člane Slovensko umetniško društvo in septembra tega leta je kot "izvršujoči član« razstavljala nekaj kipov in slik na II. slovenski umetniški razstavi. Elzi so tako kritiki kakor njeni učitelji priporočali nadaljnje šolanje "v tujini«. Očitno so starši šele leta 1905 presodili, da je dovolj stara za samostojno bivanje na Dunaju. Oče Kastl, tedaj že upokojenec,<span id="ftn282_return"><a class="notelink" title="Upokojil se je na lastno željo v septembru 1904. GlejLaibacher Zeitung, 17. 9. 1904, št. 212, str. 1892." href="#ftn282"><sup>37</sup></a></span> jo je pospremil v prestolnico in jo vpisal na Umetnostno šolo za žene in dekleta (<span style="font-style:italic">Kunstschule für Frauen und Mädchen</span>), ki se je pozneje preimenovala v Dunajsko žensko akademijo (<span style="font-style:italic">Wiener Frauenakademie</span>).</p><p>Stanovala je v penzionu gospodične Reitter na vogalu Garnisonsgasse v IX. okraju<span class="pagebreak" id="pb.154"> [154] </span> in pridno pisala domov pisma, v katerih je poročala o vsem, kar se ji dogaja v šoli, v penzionu in v mestu.<span id="ftn283_return"><a class="notelink" title="Ta pisma so deloma objavljena v monografiji o Elzinem dunajskem profesorju kiparstva: Der Bildhauer Richard Kaujfungen (1854–1942) / Olga Stieglitz, G…" href="#ftn283"><sup>38</sup></a></span> Pritoževala se je, da ji iz Ljubljane premalo pišejo in da ne poročajo dovolj izčrpno. Ko je npr. Kastl kupil nov koleselj, si je želela prav natančen opis, kako je pobarvan. Ohranjena je fotografija, kako se Karl in Fani Kastl peljeta na koleslju po današnji Mali ulici. Vprežni konj Nemes je imel svoj hlev poleg stanovanjske hiše v dvoriščni stavbi Prečne ulice, medtem ko je imela Elza svojega jahalnega konja v Trnovski vojašnici, kjer je Kastl služboval.</p><p>Elzina pisma razodevajo za tiste čase nenavadno prisrčen in sproščen odnos med starši in hčerjo, saj ga postavlja "na glavo« in starše nagovarja "Ljubi otroci …«, čeprav vključuje tudi svojo mlajšo sestro. Še posebno preseneča njena hudomušna pripomba, ko našteva, kaj je namenila komu za božično darilo – da je sprva nameravala očetu kupiti srebrn žepni nož, potem pa si je mislila, da ga bodo gotovo bolj zanimale risbe ženskih aktov, ki jih je v šoli narisala.<span id="ftn284_return"><a class="notelink" title="Zasebni arhiv Angelike Hribar, Elzino pismo staršem 16. 12. 1905." href="#ftn284"><sup>39</sup></a></span></p><p>Dunajski profesorji so Elzi priporočili še nadaljnje izobraževanje v Firencah, kjer so imeli avstrijski in nemški slikarji, prejemniki nagradne štipendije, možnost bivanja v<span style="font-style:italic">Villi Romani.</span> Na razpolago so imeli tudi svoj atelje, kjer so očitno lahko tudi poučevali študente. Tam naj bi se tistega leta zadrževal eden izmed bivših učiteljev na dunajski ženski umetniški šoli Max Kurzweil,<span id="ftn285_return"><a class="notelink" title="Max(imilian) Kurzweil (1867–1916), soustanovitelj Dunajske secesije. Leta 1916 je ustrelil svojo študentko, s katero je imel razmerje, in še sebe." href="#ftn285"><sup>40</sup></a></span> ki bi bil morda sprejel Elzo v uk. Po dolgem iskanju sta oče in hči našla to vilo zunaj mesta, izvedela pa le to, da Kurzweila ni več tam. Pa tudi izdelki teh štipendistov dunajske secesije, ki so viseli po stenah, jima niso bili všeč. Elza v pismu materi pripominja: "Če bi padla takemu slikarju v roke, bi bila moja tehnika kmalu fuč!«</p><p>Nato sta si šla ogledat razstavo italijanskih mojstrov, na kateri je razstavljal tudi tedaj znani florentinski slikar Edoardo Gelli. Izvedela sta, da ima zasebno slikarsko šolo, in se takoj napotila k njemu. Elza mu je povedala, da je študirala na Dunaju, mojster pa: "Ah, à Vienne! J'y étais aussi, j'y ai peint votre Empereur. La Majesté parle très bien l'italien!«<span id="ftn286_return"><a class="notelink" title="&#34;A, na Dunaju! Jaz sem bil tudi tam, slikal sem tam vašega cesarja. Veličanstvo zelo dobro govori italijansko!«" href="#ftn286"><sup>41</sup></a></span> Oba z očetom sta bila nad tem mojstrom navdušena. Tudi šolnina ni bila kaj dosti višja kot na Dunaju. Lastnica penziona Benoit jima je povedala, da pozna slikarja osebno. In Elza dodaja v pismu: "Papá je trdno prepričan, da<span class="pagebreak" id="pb.155"> [155] </span></p><div class="figure"><img src="media/image24.jpg" alt="&#xA;                            " class="graphic"/><div class="caption"><span style="font-style:italic">V Bad Gasteinu leta 1909). Z leve Karl Kastl, Olga in Marija Plautz, Frida, Elza in mati Frančiška Kastl, ljubljanski zdravnik dr. Karl Baumann in Kastlov prijatelj častnik Franc Pušnik (hrani Angelika Hribar).</span></div></div><p>bom postala še slavna!« Tako se je začelo za Elzo skorajda sanjsko lepo leto njenega življenja. Poleg šole in sošolk po njenem okusu je bila tu še neka gospa Pampaloni iz visoke florentinske družbe, ki jo je vpeljala v svoje kroge in vabila na plese. Že v Benetkah se je vanjo zaljubil italijanski častnik, vendar ji je mati preprečila vse nadaljnje stike z njim v slutnji, da bo prišlo do vojne med Italijo in Avstro-Ogrsko. V Firencah ji je dvoril sin nekega slikarja, a Elza se mu je začela izogibati, ker je vedela, da starši ne bi soglašali s to zvezo.</p><p>V pismih z Dunaja sprašuje očeta,<span id="ftn287_return"><a class="notelink" title="Zasebni arhiv Angelike Hribar, Pismo z Dunaja 28. 11. 1905." href="#ftn287"><sup>42</sup></a></span> ali hodi k Wettachovim slikarskim uram, kar pomeni, da je Kastl vsa ta leta vztrajno obiskoval slikarski pouk, čeprav morda ne prav redno, saj je hkrati opravljal vrsto drugih dejavnosti. Žal se je ohranilo le nekaj<span class="pagebreak" id="pb.156"> [156] </span></p><div class="figure"><img src="media/image25.jpg" alt="&#xA;                            " class="graphic"/><div class="caption"><span style="font-style:italic">Elza Kastl pl. Traunstätt in mož Henrik pl. Obereigner ob poroki leta 1911 (hrani Angelika Hribar).</span></div></div><p>njegovih večjih krajinskih oljnih slik. Najraje je slikal gorske vršace s šumečimi rekami, tihi gozd, prijazne kmečke hiše in dvorišča pa tudi morje in morsko obalo. Zdi se, da se portretiranja sploh ni lotil, a se je v tem žanru toliko bolj izurila njegova hči.</p><p>Ko se je Elza vrnila iz Firenc, je najprej naredila velik oljni portret svojega očeta v črni meščanski obleki, ki zelo spominja na avtoportret njenega učitelja Gellija.<span id="ftn288_return"><a class="notelink" title="To je mnenje umetnostne zgodovinarke dr. Vesne Bučić. Očetov portret je bil med drugimi Elzinimi portreti na razstavi društva Kazina leta 1907." href="#ftn288"><sup>43</sup></a></span></p><p>Leta 1911 se je Elza poročila z avstrijskim častnikom češkega rodu Henrikom Obereignerjem, ki se je rodil poleg snežniškega gradu na Notranjskem. Njegov oče Josef Obereigner je bil upravitelj snežniškega posestva, tedaj v lasti kneza Schönburg Waldenburg. Henrik se je sprva šolal doma in potem na ljubljanski klasični gimnaziji. Po poroki je odšla Elza v Celovec, kjer je mož služboval pri tedaj tam nastanjenem 17. polku. Leta 1913 se jima je rodila hči Elizabeta Šarlota<span id="ftn289_return"><a class="notelink" title="Krstno ime Elisabeth Charlotte so domači skrajšali v Lieselott (Lizelota), Oton Župančič in njegov krog slovenskih kulturnikov pa jo je &#34;poslovenil« v…" href="#ftn289"><sup>44</sup></a></span> in Elza je bila znova noseča,<span class="pagebreak" id="pb.157"> [157] </span> ko je v avgustu 1914 izbruhnila prva svetovna vojna. Henrik je bil v prvi večji bitki, 26. avgusta, pri Majdanu Gologorskem<span id="ftn290_return"><a class="notelink" title="Majdan Gologorski je danes v Ukrajini." href="#ftn290"><sup>45</sup></a></span> v Galiciji ranjen v obe roki. Najprej so ga poslali v dunajski lazaret in mu tam odstranili šrapnel iz roke. Nato je dobil kratek dopust, da je lahko obiskal ženo v Celovcu, ji izročil šrapnel in jo prosil, naj ga da pritrditi na marmorni obtežilnik za pisma, da mu bo za spomin. Nato je nekaj časa bival pri ženinih starših v Ljubljani, a kmalu se je moral preseliti v hotel Union, kjer je bil nastanjen "glavni štab«. Tako je imel možnost v Ljubljani obiskovati še razne sorodnike in znance. Desetega oktobra 1914 se mu je v Celovcu rodil sin, vendar ni mogel tja, ker je bil že v pripravljenosti za ponovni odhod na fronto. Sredi oktobra je odšel. Ohranjenih je še nekaj pisem in dopisnic s "položajev«, nato pa je prišla vest, da je od 26. novembra med umikom enote čez prelaz Dukla v Karpatih pogrešan. Prav tiste dni je nenadoma začel hirati tudi Elzin sinček Jurij in zaradi srčne napake 8. decembra 1914 umrl. Začelo se je osemletno iskanje pogrešanega Henrika.</p><p>Elza se je z malo Lizelot vrnila k staršem v Ljubljano. Tudi njena sestra Frida je v vojni vihri leta 1915 izgubila moža in se s hčerkico Frideriko (Fredi) vrnila k staršem v Ljubljano.<span id="ftn291_return"><a class="notelink" title="Zdenko Malec, roj. 1875 v Rabínu na Češkem, kot c. in kr. stotnik je padel v bitki v Galiciji 23. junija 1915." href="#ftn291"><sup>46</sup></a></span> Gmotno jim sprva niti ni šlo slabo. Še vedno so si lahko privoščili oddih v katerem od bližnjih krajev. Tako se je Kastl spomladi leta 1915 mudil v Rogaški Slatini, v letih 1916 in 1917 pa je družina odšla na počitnice v Dolenjske Toplice. Tam sta Elza in oče pridno risala in slikala dolenjske motive. Ohranjenih je nekaj njegovih slik iz tega kraja.</p><p>Konec vojne je bil za Kastla tudi nekako konec sveta, konec "njegovega sveta«. O tem pričata dva dokumenta. Prvi je osnutek Prisege novemu vladarju, ki se glasi:</p><p>"<span style="font-style:italic">Jaz Kastl Karol Podpolkovnik se rotim pri vsemogočnem Bogu, da bom Vrhovnem zapovedniku vse državne oborožene sile Kralju Srbov, Hrvatov in Slovencev Petru Prvemu vedno in v vseh prilikah zvest, iz vse duše vdan in poslušen, da bom povelje vseh predpostavljenih mi predstojnikov slušal in zvesto izvrševal, da bom Kralja in Domovino junaški branil in da vojaške zastave ne bom nikdar izdal. Tako mi Bog pomagaj!</span></p><p><span style="font-style:italic">Ljubljana, dne 15. julija 1919. Istinitost rokopisa in podpisa potrdim: Kastl Karol podpolkovnik v p. Ljubljana,</span></p><p><span style="font-style:italic">Prečna ulica 3</span>«.</p><p>Ta "prisega« nekoliko preseneča, saj je bil Kastl tedaj že "v pokoju«, a videti je, da je novi vladar od vseh nekdanjih avstro-ogrskih častnikov zahteval lojalnost.<span class="pagebreak" id="pb.158"> [158] </span></p><div class="figure"><img src="media/image26.jpg" alt="&#xA;                            " class="graphic"/><div class="caption"><span style="font-style:italic">Cesarja Franca Jožefa I. azil za neozdravljivo bolne, danes ginekološka klinika na Šlajmerjevi ulici v Ljubljani (razglednico hrani Angelika Hribar).</span></div></div><p>Napisana je v slovenščini z nekam okorno pisavo "šolarčka«. Vemo, da Kastl slovenščine ni obvladal (znal jo je dovolj dobro le za vsakdanjo rabo), pisal pa je običajno v nemški gotici. Zato je ta njegov rokopis, očitno lastnoročni prepis osnutka, ki mu ga je nekdo pomagal sestaviti, toliko bolj ganljiv, saj je bila vsebina v nasprotju z njegovo srčno pripadnostjo habsburški dinastiji.<span class="pagebreak" id="pb.159"> [159] </span></p><div class="figure"><img src="media/image27.jpg" alt="&#xA;                            " class="graphic"/><div class="caption"><span style="font-style:italic">Nagrobnik rodbine Peterka in Kastl v. Traunstätt na Žalah (foto: Barbara Žabota, ZAL, 2010).</span></div></div><p>Iz uradnega pisma Kranjske hranilnice z dne 30. julija 1919, pod katero je podpisan njen novi predsednik Dragotin Hribar,<span id="ftn292_return"><a class="notelink" title="Leta 1939 se je Kastlova vnukinja Lizelot poročila s sinom Dragotina Hribarja Zoranom Hribarjem." href="#ftn292"><sup>47</sup></a></span> izvemo, da je bil Kastl tudi član kuratorija zavetišča za neozdravno bolne,<span id="ftn293_return"><a class="notelink" title="Zavetišče oz. azil za neozdravljivo bolne (Kaiser Franz Josef Asyl) je bil v stavbi stare porodnišnice, današnje ginekološke klinike na Šlajmerjevi ul…" href="#ftn293"><sup>48</sup></a></span> ki ga je prav tako ustanovila in podpirala Kranjska hranilnica: "<span style="font-style:italic">Velecenjenemu gospodu Karolupl. Kastel, podpolkovniku v p. v Ljubljani. Naše ravnateljstvo je v svoji seji z dne 25. julija t. l. sklenilo, da se izreče odstopivšim članom kuratorija zavetišča za neozdravne za njih nesebično in uspešno delovanje</span> <span class="pagebreak" id="pb.160"> [160] </span> <span style="font-style:italic">najtoplejša zahvala. Ker ste bili tudi Vi, velecenjeni gospod podpolkovnik, dolgo vrsto let član tega kuratorija, nam je čast, Vas obvestiti o tem sklepu.</span></p><p><span style="font-style:italic">Z odličnim spoštovanjem KRANJSKA HRANILNICA.</span>«</p><p>Čeprav je pismo izredno vljudno in spoštljivo, je vseeno očitno, da je nova država prinesla boleče spremembe za marsikoga, ki je prej "zvesto služil cesarju« in svojim sodržavljanom. Kastl je kmalu zatem začel bolehati in 29. avgusta 1920 umrl.</p><p>Novico o smrti je prinesel celjski nemški časopis<span style="font-style:italic">Cillier Zeitung</span>, ki navaja, da je "<span style="font-style:italic">po daljšem bolehanju v 72. letu starosti umrl gospod podpolkovnik v pokoju Karl Kastl pl. Traunstätt. – Rajnki je po koncu svojega službovanja pri bivšem ljubljanskem topničarskem polku nadvse zaslužno deloval v direkciji Elizabetine otroške bolnišnice v Ljubljani, ki ji je predsedoval skoraj 20 let. – Zlasti njegovi neumorni dejavnosti lahko pripišemo, da je ta, v glavnem iz zasebnih sredstev vzdrževana bolnišnica, postala vzor tovrstnih ustanov. Skrbel je ne le za to, da je v poslovanju bolnišnice vladal brezhiben red, ampak je znal z neumornimi propagandnimi akcijami zbrati potrebna nezanemarljivo visoka denarna sredstva. – Bolezen mu je zadnja leta vse bolj oteževala izpolnjevanje teh tako ljubih mu nalog. Po prevratu je nepoklicana stran naredila njegovi človekoljubni dejavnosti nezaslužen konec. Rajnki je bil mnogo let dejaven tudi v Društvu za gradnjo delavskih stanovanj v Ljubljani, kjer je bil nazadnje tudi na vodilnem položaju in ima velike zasluge za razcvet tega društva. – Številčna udeležba pri pogrebu je pokazala, kako veliko spoštovanje je pokojnemu izkazoval najširši krog ljudi.</span>«<span id="ftn294_return"><a class="notelink" title="Cillier Zeitung, 5. 9. 1920, str. 3–4. Za poslani podatek se zahvaljujem Mihu Šimcu." href="#ftn294"><sup>49</sup></a></span></p></div><div class="ss2" id="index-body.1_div.5_div.10"><h2><span class="head">Namesto epiloga</span></h2><p>Med drugo svetovno vojno so v<span style="font-style:italic">Jutru</span> izhajali malce nostalgični spomini Emanuela Josina<span id="ftn295_return"><a class="notelink" title="Emanuel Josin (1863–1949) je bil ravnatelj finančne blagajne, a tedaj že v pokoju." href="#ftn295"><sup>50</sup></a></span> na staro Ljubljano. Tam najdemo tudi tale zapis: "<span style="font-style:italic">Trnovska fara je imela dve vojašnici; eno prav blizu cerkve ob obrežju Gradaščice, drugo nekaj oddaljeno za cerkvijo, znano pod imenom Nušakova kasarna. V trnovskih vojašnicah so bili nastanjeni vojaki artilerijskega polka, ki so jim rekli 'kanonirji'; bilo je pa tudi včasih nekaj konjenice, dragoncev in ulancev. Prav v dobrem spominu so mikanonirji; vojaki so bili večinoma veliki in so imeli visoke škornje. Poznal sem stotnika, pozneje podpolkovnika Karla plem. Kastla, ki se je po upokojitvi zanimal za Elizabetino otroško bolnico ter kot član društva marljivo deloval. Njegova vdova, hišna posestnica v Prečni ulici, še živi čila in zdrava ter je lastnica znane Ažmanove trgovine. Njegova hči Elza plem. Obereigner je priznana slikarica in kiparica … – Vojaki artilerijskega polka so se vračali proti poldnevu domov po Vegovi ulici. Močno so ropotali vozovi s kanoni in vojaki so</span> <span class="pagebreak" id="pb.161"> [161] </span> <span style="font-style:italic">trobentali 'tra-ra-, tra-ra' v veliko veselje realcev, a v nejevoljo profesorjem, ker so motili pouk. – Moj sošolec Lisec … je znal prav dobro z ustmi oponašati trobentanje. Nekega dne si je predrznil pri pouku prof. Stauberja zatrobiti še potem, ko so že vojaki odšli. Stauberju je bilo to tako všeč, da se je glasno smejal, toda Liscu dejal, naj miruje, ker v šoli je učenec, ne pa vojak kanonir</span>.«<span id="ftn296_return"><a class="notelink" title="Jutro, 30. 3. 1943, str. 3, Emanuel Josin, Stara Ljubljana, XXIV." href="#ftn296"><sup>51</sup></a></span></p></div><div class="ss3" id="index-body.1_div.5_div.11"><h2><span class="head">VIRI IN LITERATURA</span></h2></div><div class="ss4" id="index-body.1_div.5_div.12"><h2><span class="head">ARHIVSKI VIRI</span></h2><ul class="listBibl"><li><div class="biblfree">ZAL – Zgodovinski arhiv Ljubljana LJU 435, Rudolf Andrejka.</div></li><li><div class="biblfree">Zasebni arhiv Angelike Hribar, Ljubljana.</div></li></ul></div><div class="ss4" id="index-body.1_div.5_div.13"><h2><span class="heading 4">ČASOPISNI VIRI</span></h2><ul class="listBibl"><li><div class="biblfree"><span style="font-style:italic">Cillier Zeitung</span>, 1920.</div></li><li><div class="biblfree"><span style="font-style:italic">Jutro</span>, 1943.</div></li><li><div class="biblfree"><span style="font-style:italic">Laibacher Zeitung</span>, 1904, 1913.</div></li><li><div class="biblfree"><span style="font-style:italic">Slovenec</span>, 1943.</div></li></ul></div><div class="ss4" id="index-body.1_div.5_div.14"><h2><span class="head">LITERATURA</span></h2><ul class="listBibl"><li><div class="biblfree">Bučić, Vesna: Elza Obereigner Kastl – naša poslednja miniaturistka.<span style="font-style:italic">Razprave iz evropske umetnosti</span> (zbrala in uredila Barbara Jaki). Ljubljana: Narodna galerija, 1999, str. 285–327.</div></li><li><div class="biblfree">Hribar, Angelika: Dve oporoki: družina Demšar iz Železnikov in nastajanje meščanstva v slovenskem prostoru. <span style="font-style:italic">Kronika</span> (<span style="font-style:italic">V zlatih črkah v zgodovini: razprave v spomin Olgi Janša-Zorn</span>), izredna številka, 57, 2009, str. 443–454.</div></li><li><div class="biblfree">Hribar, Angelika: Odgovorno otroštvo poslednjega cesarjeviča: utrinek iz družinskega arhiva Elze in Lizelot Obereigner. <span style="font-style:italic">Kronika</span> 60, 2012, str. 103–111.</div></li><li><div class="biblfree">Kastl, Karl: <span style="font-style:italic">Fünfzig Jahre Elisabeth–Kinderspital: 1865 bis 1915</span>. Ljubljana: Samozal. (Kleinmayr &amp; Bamberg), 1915.</div></li><li><div class="biblfree">Kos, Janko: <span style="font-style:italic">Umetniki in meščani: spominjanja</span>. Ljubljana: Beletrina, 2015.</div></li><li><div class="biblfree">Preinfalk, Miha: <span style="font-style:italic">Plemiške rodbine na Slovenskem. 18. stoletje, Del 1: Od Andriolijev do Zornov</span>. Ljubljana: Viharnik, 2013.</div></li><li><div class="biblfree">Rugále, Mariano in Miha Preinfalk: <span style="font-style:italic">Blagoslovljeni in prekleti, 2. del. Po sledeh mlajših plemiških rodbin na Slovenskem</span>. Ljubljana: Viharnik, 2012.</div></li><li><div class="biblfree"><span style="font-style:italic">Secesija na Slovenskem</span>: <span style="font-style:italic">uporabna umetnost, umetna obrt in njej sorodni pojavi v obrtni in</span> <span class="pagebreak" id="pb.162"> [162] </span> <span style="font-style:italic">industrijski proizvodnji</span> (katalog razstave) (Vera Baloh… [et. al.]; [redakcija kataloga Vesna Bučić, Jasna Horvat]). Ljubljana: Narodni muzej, 1984.</div></li><li><div class="biblfree">Sitar, Sandi: <span style="font-style:italic">Vegov spomenik</span>. Dolsko: Turistično društvo; Senožeti: Turistično društvo, 2004.</div></li><li><div class="biblfree"><span style="font-style:italic">Statuten des Laibacher Kinderspitals = Pravila otročje bolnišnice v Ljubljani</span>. Ljubljana: Samozal. (Kleinmayr &amp; Bamberg), 1886.</div></li><li><div class="biblfree">Suppantschitsch, Leo: <span style="font-style:italic">Verein zur Herstellung von Arbeiterwohnungen in Laibach: 1888–1913</span>. Laibach: Selbstverlag des Vereins, 1913.</div></li><li><div class="biblfree">Štular, Hanka: Kranjski zavod za umetniško tkanje v Ljubljani – KZUT 1898–1909: (Krainische Kunstwebe-Anstalt KKWA): poskus zgodovinskega orisa. <span style="font-style:italic">Kronika</span> 28, 1980, št. 2, str. 122–136.</div></li><li><div class="biblfree">Štular, Hanka: <span style="font-style:italic">Tapiserija v Sloveniji</span> (katalog razstave). Ljubljana: Narodni muzej, 1982.</div></li></ul></div></div><!--Notes in [div]--><div class="notes"><div class="note" id="ftn246"><span class="noteLabel">1. </span><div class="noteBody">Karl se je podpisoval tudi Carl.</div> <a class="link_return" title="Go back to text" href="#ftn246_return">↵</a></div><div class="note" id="ftn247"><span class="noteLabel">2. </span><div class="noteBody">Ko je Karlova hči Elza leta 1905/06 študirala na Dunaju, se je ob koncu tedna pogosto peljala v Baden k stricu Heinrichu, ki jo je večkrat tudi gmotno podprl.</div> <a class="link_return" title="Go back to text" href="#ftn247_return">↵</a></div><div class="note" id="ftn248"><span class="noteLabel">3. </span><div class="noteBody">Napis na vratih trgovine je bil "Pri Ažman«.</div> <a class="link_return" title="Go back to text" href="#ftn248_return">↵</a></div><div class="note" id="ftn249"><span class="noteLabel">4. </span><div class="noteBody">Ohranjena je "Pogodba o najemu lokala«, ki sta jo 27. marca 1933 podpisala za najemodajalko (škofijo) dr. Gregorij Rožman in kot najemojemalka Frančiška Kastl za dobo 15 let in letno najemnino 16.000 dinarjev. Po Frančiškini smrti je 10. oktobra 1944 njena hči Frida Malec pogodbo podaljšala za naslednjih 15 let, a kmalu po vojni je bila trgovina podržavljena.</div> <a class="link_return" title="Go back to text" href="#ftn249_return">↵</a></div><div class="note" id="ftn250"><span class="noteLabel">5. </span><div class="noteBody">Če se je katera od deklet poročila, je izgubila službo zaradi predsodka lastnice, da bi morda potem zaradi večjih potreb začela krasti.</div> <a class="link_return" title="Go back to text" href="#ftn250_return">↵</a></div><div class="note" id="ftn251"><span class="noteLabel">6. </span><div class="noteBody">Francka Grčar (1874–1952) je teta prelata Marijana Smolika, profesorja liturgike in bibliotekarja Semeniške knjižnice v Ljubljani, ki se je rodil v njeni hiši v Dobu; Nana je tudi mala teta Janka Kosa, upokojenega profesorja primerjalne književnosti na univerzi v Ljubljani. (Glej: Kos, <span style="font-style:italic">Umetniki in meščani</span>, str. 38–43).</div> <a class="link_return" title="Go back to text" href="#ftn251_return">↵</a></div><div class="note" id="ftn252"><span class="noteLabel">7. </span><div class="noteBody">Ferdinand Plautz (1847–1890) je od očeta podedoval trgovino s špecerijskim blagom in železnino, ki jo je po Ferdinandovi smrti še nekaj časa vodila vdova Marija Plautz (roj. Peterka).</div> <a class="link_return" title="Go back to text" href="#ftn252_return">↵</a></div><div class="note" id="ftn253"><span class="noteLabel">8. </span><div class="noteBody">Za podatek se zahvaljujem Mihu Šimcu.</div> <a class="link_return" title="Go back to text" href="#ftn253_return">↵</a></div><div class="note" id="ftn254"><span class="noteLabel">9. </span><div class="noteBody">Zasebni arhiv Angelike Hribar.</div> <a class="link_return" title="Go back to text" href="#ftn254_return">↵</a></div><div class="note" id="ftn255"><span class="noteLabel">10. </span><div class="noteBody">Prav tam. Ta kavcijska vezava se je sprostila prav v avgustu 1911, ko je bilo treba za poroko njene hčere Elze znova položiti kavcijo, tokrat 40.000 kron.</div> <a class="link_return" title="Go back to text" href="#ftn255_return">↵</a></div><div class="note" id="ftn256"><span class="noteLabel">11. </span><div class="noteBody"><span style="font-style:italic">Naš rod</span>, 13, 1941/42, št. 6, platnica.</div> <a class="link_return" title="Go back to text" href="#ftn256_return">↵</a></div><div class="note" id="ftn257"><span class="noteLabel">12. </span><div class="noteBody">Amalija Verber (9. 7. 1871 – 5. 11. 1949).</div> <a class="link_return" title="Go back to text" href="#ftn257_return">↵</a></div><div class="note" id="ftn258"><span class="noteLabel">13. </span><div class="noteBody">Terezija Završan (1875–1964). Rezko so Ljubljančani imenovali tudi "Ta mal' škof«, ker je bila za stolno cerkev in kanonike tako pomembna.</div> <a class="link_return" title="Go back to text" href="#ftn258_return">↵</a></div><div class="note" id="ftn259"><span class="noteLabel">14. </span><div class="noteBody"><span style="font-style:italic">Slovenec</span>, 1. 5. 1943, str. 4.</div> <a class="link_return" title="Go back to text" href="#ftn259_return">↵</a></div><div class="note" id="ftn260"><span class="noteLabel">15. </span><div class="noteBody">Frančiška (Franciska ali Franziska) Kastl se je podpisovala tudi Fanny ali Fany (Fani) Kastl.</div> <a class="link_return" title="Go back to text" href="#ftn260_return">↵</a></div><div class="note" id="ftn261"><span class="noteLabel">16. </span><div class="noteBody">Zdaj je v Wettachovi vili ameriško veleposlaništvo, v drugi njegovi hiši pa otroški vrtec.</div> <a class="link_return" title="Go back to text" href="#ftn261_return">↵</a></div><div class="note" id="ftn262"><span class="noteLabel">17. </span><div class="noteBody">Cenena oz. poceni stanovanja.</div> <a class="link_return" title="Go back to text" href="#ftn262_return">↵</a></div><div class="note" id="ftn263"><span class="noteLabel">18. </span><div class="noteBody">Slovenski priimek Malič je običajno zapisan v ponemčeni obliki Mallitsch. Andrej Malič (1812–1882) je bil posestnik obsežnega predela sedanjega centra Ljubljane, ki je bil tedaj še skoraj nepozidan. Rudolf Andrejka navaja v rokopisnem zapisu (ZAL, LJU 435, šk. 6, a. e. 29– 35, rodovnik Mallitsch), da je bila "njegova vsa desna stran Dunajske ceste… pa tudi dober kos leve…«, ki sta bili tedaj še zelo na redko pozidani, kar je vidno na risbi delavskih hiš iz leta 1913. Družina Malič je vse svoje premoženje izgubila kot vojna posojila med prvo svetovno vojno. Gl. tudi: Hribar, Odgovorno otroštvo, str. 107.</div> <a class="link_return" title="Go back to text" href="#ftn263_return">↵</a></div><div class="note" id="ftn264"><span class="noteLabel">19. </span><div class="noteBody">Večina jih stoji še danes in nekatere so lastniki lepo obnovili.</div> <a class="link_return" title="Go back to text" href="#ftn264_return">↵</a></div><div class="note" id="ftn265"><span class="noteLabel">20. </span><div class="noteBody">Vsi podatki o delavskih hišah so povzeti iz publikacije: Suppantschitsch, <span style="font-style:italic">Verein zur Herstellung von Arbeiterwohnungen in Laibach</span>. Elza Kastl, por. Obereigner, je leta 1913 za zbornično dvorano v Luckmannovi hiši naslikala portret cesarja Franca Jožefa (<span style="font-style:italic">Laibacher Zeitung</span>, 17. 6. 1913, str. 1273).</div> <a class="link_return" title="Go back to text" href="#ftn265_return">↵</a></div><div class="note" id="ftn266"><span class="noteLabel">21. </span><div class="noteBody">Tudi Frančiška Kastl je navedena med "zavetnicami« (<span style="font-style:italic">Schutzdamen</span>) bolnišnice vse od leta 1885 dalje.</div> <a class="link_return" title="Go back to text" href="#ftn266_return">↵</a></div><div class="note" id="ftn267"><span class="noteLabel">22. </span><div class="noteBody">Po cesaričini smrti leta 1898 je protektorat prevzela njena vnukinja Elizabeta Marija kneginja Windisch–Graetz.</div> <a class="link_return" title="Go back to text" href="#ftn267_return">↵</a></div><div class="note" id="ftn268"><span class="noteLabel">23. </span><div class="noteBody">Spričevalo.</div> <a class="link_return" title="Go back to text" href="#ftn268_return">↵</a></div><div class="note" id="ftn269"><span class="noteLabel">24. </span><div class="noteBody"><span style="font-style:italic">Statuten des Laibacher Kinderspitals</span>, str. 3–5.</div> <a class="link_return" title="Go back to text" href="#ftn269_return">↵</a></div><div class="note" id="ftn270"><span class="noteLabel">25. </span><div class="noteBody">Kastl,<span style="font-style:italic">Fünfzig Jahre</span>.</div> <a class="link_return" title="Go back to text" href="#ftn270_return">↵</a></div><div class="note" id="ftn271"><span class="noteLabel">26. </span><div class="noteBody">Njegovi predhodniki so bili Etbin Costa, Jožef Suppan, Anton Laschan, Emil Bock, Albert Samassa, Jožef in Anton Luckmann.</div> <a class="link_return" title="Go back to text" href="#ftn271_return">↵</a></div><div class="note" id="ftn272"><span class="noteLabel">27. </span><div class="noteBody">Štular, Kranjski zavod, str. 122.</div> <a class="link_return" title="Go back to text" href="#ftn272_return">↵</a></div><div class="note" id="ftn273"><span class="noteLabel">28. </span><div class="noteBody">Kraj Scherrebek (dansko Skærbæk) je spadal od 1864 do 1920 pod Nemčijo (Severni Schleswig), potem je bil znova priključen Danski.</div> <a class="link_return" title="Go back to text" href="#ftn273_return">↵</a></div><div class="note" id="ftn274"><span class="noteLabel">29. </span><div class="noteBody">Običajno so takšni tečaji trajali le nekaj tednov.</div> <a class="link_return" title="Go back to text" href="#ftn274_return">↵</a></div><div class="note" id="ftn275"><span class="noteLabel">30. </span><div class="noteBody"><span style="font-style:italic">Secesija na Slovenskem</span>, str. 110 in 153 (fotografija).</div> <a class="link_return" title="Go back to text" href="#ftn275_return">↵</a></div><div class="note" id="ftn276"><span class="noteLabel">31. </span><div class="noteBody">Prim. Štular, Kranjski zavod, str. 127–128.</div> <a class="link_return" title="Go back to text" href="#ftn276_return">↵</a></div><div class="note" id="ftn277"><span class="noteLabel">32. </span><div class="noteBody">Rugále in Preinfalk, <span style="font-style:italic">Blagoslovljeni in prekleti</span>, str. 109.</div> <a class="link_return" title="Go back to text" href="#ftn277_return">↵</a></div><div class="note" id="ftn278"><span class="noteLabel">33. </span><div class="noteBody">Elza Kastl je v januarju 1901 za častniško menzo artilerijske vojašnice naredila kip cesarja Franca Jožefa I.</div> <a class="link_return" title="Go back to text" href="#ftn278_return">↵</a></div><div class="note" id="ftn279"><span class="noteLabel">34. </span><div class="noteBody">Priimek Veha je v matičnih knjigah zapisan v mnogih inačicah, od katerih si je baron izbral obliko Vega.</div> <a class="link_return" title="Go back to text" href="#ftn279_return">↵</a></div><div class="note" id="ftn280"><span class="noteLabel">35. </span><div class="noteBody">Glej: Spletna stran Slovenskega rodoslovnega društva, Franci Rihtaršič: <span style="font-style:italic">Novosti rodovnika Jurija Vege</span>.</div> <a class="link_return" title="Go back to text" href="#ftn280_return">↵</a></div><div class="note" id="ftn281"><span class="noteLabel">36. </span><div class="noteBody">Vegova žena Marija Swoboda je umrla že leta 1800, po Vegovi smrti so ostali njuni trije otroci Henrik, Terezija in Franc sirote. Verjetno je zanje poskrbela Vegova sestra Polona, ki se je že prej poročila na Dunaju. Za podatke se zahvaljujem rodoslovcu Franciju Rihtaršiču. Glej tudi: Preinfalk, <span style="font-style:italic">Plemiške rodbine</span>, str. 165–169.</div> <a class="link_return" title="Go back to text" href="#ftn281_return">↵</a></div><div class="note" id="ftn282"><span class="noteLabel">37. </span><div class="noteBody">Upokojil se je na lastno željo v septembru 1904. Glej<span style="font-style:italic">Laibacher Zeitung,</span> 17. 9. 1904, št. 212, str. 1892.</div> <a class="link_return" title="Go back to text" href="#ftn282_return">↵</a></div><div class="note" id="ftn283"><span class="noteLabel">38. </span><div class="noteBody">Ta pisma so deloma objavljena v monografiji o Elzinem dunajskem profesorju kiparstva: <span style="font-style:italic">Der Bildhauer Richard Kaujfungen (1854–1942</span>) / Olga Stieglitz, Gerhard Zeillinger. Frankfurt a. M. [etc].: Peter Lang, 2008.</div> <a class="link_return" title="Go back to text" href="#ftn283_return">↵</a></div><div class="note" id="ftn284"><span class="noteLabel">39. </span><div class="noteBody">Zasebni arhiv Angelike Hribar, Elzino pismo staršem 16. 12. 1905.</div> <a class="link_return" title="Go back to text" href="#ftn284_return">↵</a></div><div class="note" id="ftn285"><span class="noteLabel">40. </span><div class="noteBody">Max(imilian) Kurzweil (1867–1916), soustanovitelj Dunajske secesije. Leta 1916 je ustrelil svojo študentko, s katero je imel razmerje, in še sebe.</div> <a class="link_return" title="Go back to text" href="#ftn285_return">↵</a></div><div class="note" id="ftn286"><span class="noteLabel">41. </span><div class="noteBody">"A, na Dunaju! Jaz sem bil tudi tam, slikal sem tam vašega cesarja. Veličanstvo zelo dobro govori italijansko!«</div> <a class="link_return" title="Go back to text" href="#ftn286_return">↵</a></div><div class="note" id="ftn287"><span class="noteLabel">42. </span><div class="noteBody">Zasebni arhiv Angelike Hribar, Pismo z Dunaja 28. 11. 1905.</div> <a class="link_return" title="Go back to text" href="#ftn287_return">↵</a></div><div class="note" id="ftn288"><span class="noteLabel">43. </span><div class="noteBody">To je mnenje umetnostne zgodovinarke dr. Vesne Bučić. Očetov portret je bil med drugimi Elzinimi portreti na razstavi društva Kazina leta 1907.</div> <a class="link_return" title="Go back to text" href="#ftn288_return">↵</a></div><div class="note" id="ftn289"><span class="noteLabel">44. </span><div class="noteBody">Krstno ime Elisabeth Charlotte so domači skrajšali v Lieselott (Lizelota), Oton Župančič in njegov krog slovenskih kulturnikov pa jo je "poslovenil« v Špelco; po poroki je bila uradno Elizabeta, pod svoja dela pa se je podpisovala Liza Hribar.</div> <a class="link_return" title="Go back to text" href="#ftn289_return">↵</a></div><div class="note" id="ftn290"><span class="noteLabel">45. </span><div class="noteBody">Majdan Gologorski je danes v Ukrajini.</div> <a class="link_return" title="Go back to text" href="#ftn290_return">↵</a></div><div class="note" id="ftn291"><span class="noteLabel">46. </span><div class="noteBody">Zdenko Malec, roj. 1875 v Rabínu na Češkem, kot c. in kr. stotnik je padel v bitki v Galiciji 23. junija 1915.</div> <a class="link_return" title="Go back to text" href="#ftn291_return">↵</a></div><div class="note" id="ftn292"><span class="noteLabel">47. </span><div class="noteBody">Leta 1939 se je Kastlova vnukinja Lizelot poročila s sinom Dragotina Hribarja Zoranom Hribarjem.</div> <a class="link_return" title="Go back to text" href="#ftn292_return">↵</a></div><div class="note" id="ftn293"><span class="noteLabel">48. </span><div class="noteBody">Zavetišče oz. azil za neozdravljivo bolne (<span style="font-style:italic">Kaiser Franz Josef Asyl</span>) je bil v stavbi stare porodnišnice, današnje ginekološke klinike na Šlajmerjevi ulici. Za hišno kapelo je leta 1910 Elza Kastl naslikala veliko oltarno podobo svetega Frančiška pod Kristusom na križu.</div> <a class="link_return" title="Go back to text" href="#ftn293_return">↵</a></div><div class="note" id="ftn294"><span class="noteLabel">49. </span><div class="noteBody"><span style="font-style:italic">Cillier Zeitung</span>, 5. 9. 1920, str. 3–4. Za poslani podatek se zahvaljujem Mihu Šimcu.</div> <a class="link_return" title="Go back to text" href="#ftn294_return">↵</a></div><div class="note" id="ftn295"><span class="noteLabel">50. </span><div class="noteBody">Emanuel Josin (1863–1949) je bil ravnatelj finančne blagajne, a tedaj že v pokoju.</div> <a class="link_return" title="Go back to text" href="#ftn295_return">↵</a></div><div class="note" id="ftn296"><span class="noteLabel">51. </span><div class="noteBody"><span style="font-style:italic">Jutro,</span> 30. 3. 1943, str. 3, Emanuel Josin, Stara Ljubljana, XXIV.</div> <a class="link_return" title="Go back to text" href="#ftn296_return">↵</a></div></div></div></body></html>