<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>MOJA DOŽIVETJA Z BOJNEGA POHODA PROTI PRUSIJI LETA 1866</title><meta name="author" content="Karl Kastl"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 lang="slv" class="maintitle"><span class="head" id="TR1">MOJA DOŽIVETJA Z BOJNEGA POHODA PROTI PRUSIJI LETA 1866</span></h1><div lang="slv" class="chapter" id="index-body.1_div.1"><div class="pagebreak" id="pb.11">11</div><p id="TR2">Josefov<span id="ftn4_return"><a class="notelink" title="V originalu Josefstadt, zdaj mestna četrt Jaroméřa." href="#ftn4"><sup>1</sup></a></span> v decembru 1866</p><p id="TR3">Redko katero življenje je tako pestro, polno naglih sprememb in zanimivih pustolovščin, a hkrati prav tako polno nevarnosti in naporov, kakor je življenje vojaka; a prav zaradi naglega nizanja teh nasprotij je tako privlačno, čeprav se to nagnjenje sčasoma zaradi slabih strani tega poklica in po morebitnih grenkih izkušnjah v celoti precej ohladi. Mnoge žrtve in nevarnosti, ki jim je vojak izpostavljen, pa vzbujajo neko sočutje. Zato stari, častno osiveli vojščak, ki v ožjem družinskem krogu ali v večji družbi, zbrani ob kozarcu vina, pripoveduje svoje pustolovščine in vojna doživetja, vedno naleti na pozorne poslušalce, zlasti če zna narediti svojo pripoved dovolj zanimivo in ji morda doda še kaj izmišljenega, vendar vse v mejah verjetnega. Čeprav se zdaj še ne morem prištevati med stare vojščake in sploh nimam daru, da bi naredil svojo pripoved zanimivo, pa imam vendarle že marsikaj povedati in poskusil bom preprosto in zvesto po resnici zapisati svoje spomine iz leta 1866, ne da bi se spuščal v prikazovanje neresnic.</p><p id="TR4">Ker sem že v rani mladosti gojil posebno ljubezen do vojaškega stanu, še posebno do topništva, katerega težko strelno orožje in resnobnost sta mi vlivala skorajda sveto spoštovanje, sem se 6. septembra 1865 pridružil artilerijskemu polku "Erzherzog Wilhelm«<span id="ftn5_return"><a class="notelink" title="Artilerijski polk št. 3 se je imenoval po nadvojvodi Wilhelmu." href="#ftn5"><sup>2</sup></a></span> v Dunajskem Novem mestu (Wiener Neustadt), ne da bi bil od staršev<span class="pagebreak" id="pb.12">12</span> za ta korak dobil dovolj odločno privolitev, ker mi ni uspelo, da bi jih bil za svojo odločitev popolnoma pridobil.</p><p id="TR5">Ko sem na zgoraj omenjeni dan ob topu prisegel zvestobo očetnjavi in vladarju, so me odpeljali v Pavlinsko vojašnico, kjer je bila nastanjena 4-funtna<span id="ftn6_return"><a class="notelink" title="Funt je utežna mera topovskih krogel." href="#ftn6"><sup>3</sup></a></span> konjeniška baterija<span id="ftn7_return"><a class="notelink" title="Baterija je najmanjša topniška enota." href="#ftn7"><sup>4</sup></a></span> št. 2, ki ji je poveljeval gospod stotnik Kollarz,<span id="ftn8_return"><a class="notelink" title="Tako je zapisano v nemškem originalu. To je bil Adolph Kollarž, stotnik 1. razreda, poprej odlikovan s srebrno medaljo za hrabrost 1. razreda (Militär…" href="#ftn8"><sup>5</sup></a></span> in tam so me sprejeli medse. Že po desetdnevnem usposabljanju so me potrdili kot sposobnega za službo in odtlej so me upoštevali kot starejšemu moštvu enakega. Nadrejeni v naši bateriji so mi bili večinoma naklonjeni in so mi zaradi moje mladoletnosti marsikaj olajšali; niso mi pa mogli prihraniti takrat nadvse težavnih opravil pri vzpostavitvi vseh jahalnih in voznih šol in tudi ne pri urejanju novega vojaškega pokopališča. Zaradi svoje velike vneme pri opravljanju teh nalog in del, ki jih sicer nisem bil vajen, sem prišel marsikateri večer v kasarno z žulji na rokah in popolnoma izčrpan, tam odvrgel svoj "risalni pribor«, ki sta ga zdaj sestavljala kramp in lopata, in se pogosto podal k počitku, ne da bi pomislil na večerjo; v začetku zavoljo svoje trdote tako osovražena slamnjača se mi je zdaj zdela vendarle primerna za spanje in v njem sem pozabil na žalost in domotožje.</p><p id="TR6">Na srečo sem bil že 30. oktobra oproščen tega težaškega dela, ker sem bil sprejet v polkovno šolo. Prijazna podpora večinoma inteligentnih kameradov in zares obzirno ravnanje vseh predpostavljenih na šoli je v meni vzbudilo najlepše upe, in to dvoje je bila zame tudi gonilna sila za nepopisno marljivost, ki je bila že 16. novembra kronana s povišanjem v višjega topničarja. Toda moje veselje in moja dozdevna sreča nista dolgo trajala, kajti potem ko prusko in italijansko vprašanje ni moglo biti mirno rešeno in se je nastala papirnata vojna morala končati z orožjem, je bila postrojitev polka in s tem tudi razpustitev šole povsem gotova; zato smo morali povezati culo, to je pripraviti svoje tornistre, in se podati k svojim enotam.</p><p id="TR7">Ta dan je bil poseben praznik za slušatelje drugega letnika, ki so si prav to ali pravzaprav razpustitev šole tako in tako že vso zimo goreče želeli; ker je bilo v primeru vojne mogoče predčasno napredovati, je bilo vsakomur od njih zagotovljeno doseči cilj, da že v šoli postane korporal, ne da bi se mu bilo treba za to še posebno truditi. Zato je razumljivo, da so politične homatije spremljali z velikim zanimanjem in govorili le še o bojnem pohodu.</p><p id="TR8">A tudi nam, slušateljem prvega letnika, so bili ti pogovori všeč in tako smo se s<span class="pagebreak" id="pb.13">13</span> kameradi vsak večer – že kmalu po mirozovu<span id="ftn9_return"><a class="notelink" title="Mirozov je bil znamenje za nočni počitek, ki so ga običajno naznanjali z bobnanjem." href="#ftn9"><sup>6</sup></a></span> – zbirali po sobah v bližini tople peči, nekateri sedeč na klopeh, drugi ležeč na slamnjačah, in vsakdo je hotel razglašati svoje mnenje o političnih razmerah. Brali so tudi časopise; toda če članki v njih niso bili dovolj bojeviti, so jih zavrgli; seveda si je vsakdo domišljal, da pozna politični položaj bolje od drugih.</p><p id="TR9">Posebna zanimivost pri vsej tej zadevi pa je bila ta, da so bili ti večerni razgovori redkokdaj mirni, kajti nekateri se niso hoteli kar tako brez debate sprijazniti z vsemi mogočimi nesmisli in so s svojimi ugovori izzivali prepire, iz katerih bi neredko lahko nastala prava bitka, če se ne bi zmernejšim – namreč tistim, ki ne bi vseh Prusov in Italijanov pobili hkrati in tudi ne vsakega posebej že z enim samim zamahom, ampak postopno – posrečilo še pravi čas pregovoriti obe strani, da se mirno sporazumeta.</p><p id="TR10">Po koncu teh (bojevitih) zborovanj se je približal čas za nočni počitek in tedaj so se začeli vračati v kasarno obiskovalci kavarn in gostiln, z njimi pa tudi zijala in ljubitelji svežega zraka, medtem ko so se zaljubljenci večinoma vrnili šele tik po mirozovu. Vsak od njih je vedel povedati celo vrsto vojnih novic, ki so mu prišle na uho v kavarni ali pa jih je skuhala njegova oboževanka, ki je bila morda kuharica. Te novice v zvezi z bojnim pohodom so bile nato predmet pogovora sobnih zapečkarjev za naslednji večer.</p><p id="TR11">Nekaj dni pred razpustitvijo šole pa je postalo vedenje slušateljev že tako bojevito, da so bili nekateri treznejši včasih že v resni nevarnosti, da bi jih imeli za Pruse ali Italijane in bi jih na mestu potolkli. O kakšnem študiju zunaj predavanj ni bilo več govora in tudi predavanjem niso več posvečali potrebne pozornosti. Medtem ko je učitelj predaval o gradnji oblegovalne baterije, ki smo jo tedaj ravno v grobih obrisih skicirali, se je tak slušatelj že videl kot zmagovalec v eni od pruskih ali italijanskih utrdb.</p><p id="TR12">Nekega lepega dne pa so glavni uporniki, ki jim že poprej ni bilo do študija, zdaj pa še manj, sklenili in to tudi drugim naznanili, da mora vsakdo zapečatiti svoje knjige, tako da je bila zdaj tudi zmernejša stranka prisiljena k brezdelju. Odtlej si videl povsod po stenah, mizah in tablah, da, celó na lesenem podu hodnika napise: "Gremo na Prusijo!« ali tudi: "Gremo, gremo! Kam? V Italijo!« Vendar to še ni bilo vse; nekateri si niti na stranišču niso privoščili potrebnega miru pri opravljanju občasno morda že nujnih osebnih zadev in so tudi tam dajali duška svojemu bojnemu navdušenju s tem, da so že omenjene parole pisali po stenah ali na kakšen slučajno še nepopisan košček straniščne deske.</p><p id="TR13">Kolikor veselja je razpustitev šole naredila slušateljem 2. letnika in nekaterim iz<span class="pagebreak" id="pb.14">14</span> našega, prav toliko žalosti pa je povzročila meni in mojim kameradom, kajti nas je čakala težka usoda, da bomo šli na bojni pohod kot topničarji, kar gotovo ni prijetno. Še nepoznani ali malo poznani nadrejenim v bateriji nismo imeli nobene možnosti za napredovanje. Vrh tega so bila že ob našem vstopu v baterijo vsa častniška mesta zasedena, da, celó čezmerno.</p><p id="TR14">Zaradi vsega tega bi mi bilo, iskreno rečeno, zelo ljubo, če bi ta vojna izbruhnila 3 ali 4 mesece pozneje, tako da bi se je lahko udeležil kot podčastnik; dobro sem tudi vedel, da v primeru vojne ne bom mogel upati, da bodo z menoj posebno prizanesljivi. Ker sem vse to predvideval, nisem bil razpustitve šole niti najmanj vesel, nasprotno, bil sem zelo slabe volje, ko sem bil 7. maja vpoklican skupaj s svojim mladim kameradom in prijateljem Pichlerjem, sinom artilerijskega stotnika.</p><p id="TR15">Ko sva se javila v baterijski pisarni, sva dobila navodilo, naj si v pokriti jahalni šoli, kjer je stalo več kot 500 postelj za moštvo 1. in 2. baterije in 5. trdnjavske stotnije, poiščeva prazna ležišča. Ko sem stopil v to neznansko veliko spalnico, v kateri je bila postelja ob postelji, sem bil ves začuden nad živahnim vrvežem; to je še povečalo mojo zlovoljnost, kajti zaradi domotožja, ki me je nenadoma spet zgrabilo, bi bil najraje sam. Vrh vsega tega naju je zares slabo in neprijazno sprejel naš stotnik Kollarz. Poslal naju je naravnost v stražnico, ki je bila hkrati arest, in sicer zato, ker najini paradni škornji niso imeli z žeblji okovanih podplatov. V tej stražnici sem imel takoj priložnost, da razmislim o svoji usodi in vojaškem stanu tudi z ene tistih senčnih strani, ki jih pred svojo asentacijo<span id="ftn10_return"><a class="notelink" title="Asentirati (nem. Assentieren) – vzeti v vojake, novačiti z rekrutiranjem." href="#ftn10"><sup>7</sup></a></span> nisem poznal. Tam sva skupaj legla na prazno ležišče in se s plaščema pokrila čez glavo, da bi naju nihče ne prepoznal, v upanju, da naju bodo kaj kmalu spet izpustili.</p><p id="TR16">Toda najin up, da naju bodo izpustili, je bil prazen, kajti dan je minil, ne da bi bili prišli po naju, in tako sva spoznala, da sva obsojena še na noč v stražnici.</p><p id="TR17">Da daljše bivanje v stražnici ne spada k prijetnostim vojaškega življenja, za arestanta pa lahko postane peklenska muka, je znano vsakemu vojaku. Kajti če je v prostoru, ki meri komaj dvanajst kvadratnih sežnjev,<span id="ftn11_return"><a class="notelink" title="Kvadratni seženj je meril ok. 3,60 m2, torej je stražnica merila ok. 43 m2." href="#ftn11"><sup>8</sup></a></span> in so v njem še razne naprave, nagnetenih 20 do 25 mož, deloma stražnikov, deloma arestantov, in če vsak kadi svoj smrdljivi komisni tobak in če se tem izpuhom pridružijo še drugi, ki jih neredko napovedujejo glasovi v različnih tonih, ki ne izboljšajo ozračja, temveč spravljajo nosove v obup, se v takih razmerah ni čuditi, če imaš zjutraj glavobol, ki pa na svežem zraku kmalu izpuhti.</p><p id="TR18">Ponoči o spanju ni govora, kajti če ga onemogoča že smrčanje, ki je pri<span class="pagebreak" id="pb.15">15</span> posameznikih enako žaganju drv, si poleg tega kot arestant v stalni nevarnosti, da se kateri od stražniških neotesancev ozavesti, da je pograd namenjen za njegov in ne za arestantov počitek, in tega spomni na njegovo usodo ter nemilo dregne pod rebra, kar pomeni, da se mora ta pomakniti stran. Poleg tega je še hrupna menjava straže, kajti pogosto ta ali oni omotičen od spanja meni, da so ga prevarali in ga prezgodaj poklicali, da nastopi stražo.</p><p id="TR19">Tudi od podčastniške mize, kjer se največkrat kvarta, je dostikrat slišati glasen smeh, ki ga pogosto spremlja preklinjanje in zmerjanje onega, ki je zaradi nespretnosti svojega soigralca izgubil pagat ultimo.</p><p id="TR20">Sredi vsega tega je slišati z druge strani stražnice monotoni glas vztrajnega pripovedovalca, ki v svoji zgodbi o duhovih pravkar rešuje začaranega princa ali osvobaja zakleto princeso in ju pripelje nazaj na njun rodni grad. Skratka miru ni vso noč in spati je povsem nemogoče, ker vrh tega še prekmalu občutiš razliko med slamnjačo in golimi deskami, čeprav so iz mehkega lesa, a kljub temu na njih kaj kmalu začutiš vse svoje kosti.</p><p id="TR21">Jaz in moj sotrpin Pichler sva zato hrepeneče čakala na bližajoči se dan, ki naj bi nama prinesel odrešenje, saj je bil vendar prekršek, ki sva ga zagrešila, povsem zanemarljiv; v teku dopoldneva je prišel v stražnico nekdanji poveljnik naše šole, gospod nadporočnik Skladny,<span id="ftn12_return"><a class="notelink" title="Nadporočnik Karl Skladny (prim. Militär-Schematismus des Österreichischen Kaiserthumes für 1866. Wien: K. k. Hofund Staatsdruckerei, April 1866, str. …" href="#ftn12"><sup>9</sup></a></span> ki me je zelo upošteval, in je bil nadvse začuden, ko naju je tam zagledal kot arestanta; ko sva mu povedala, kaj je vzrok najinega tukajšnjega bivanja, nama je obljubil, da naju bo priporočil pri baterijskem poveljstvu, tako da bova čim prej na svobodi; in res so že okoli poldneva prišli po naju, kajti že ta zapor v stražnici se nama je štel za prestano kazen.</p><p id="TR22">Takoj po izdaji povelja sva praznovala svojo izpustitev ob kozarcu piva in se šele ob mirozovu vrnila v kasarno; ta arestantska afera je pozneje postala tema za zabavo, kajti kmalu se mi je povrnil smisel za humor; polagoma sem namreč ob takih prigodah otopel in si svoje trde usode nisem več tako gnal k srcu.</p><p id="TR23">Mojega dobrega kamerada Pichlerja so naslednjega dne premestili k depotni četi,<span id="ftn13_return"><a class="notelink" title="Depotna ali založna četa je oskrbovalna četa." href="#ftn13"><sup>10</sup></a></span> ki je tudi v času vojnega pohoda ostala v Dunajskem Novem mestu, ker se jim je zdelo, da zaradi šibkejše telesne konstitucije ne bo zmožen prenašati bojnih naporov. Tudi mene so hoteli premestiti k tej enoti, ker sem imel šele 17 let; ker pa sem pri raportu prosil, da bi smel z drugimi na bojišče, se je mojemu stotniku ta moja želja zdela vse hvale vredna, in na njegovo priporočilo sem smel z njimi na pohod.<span class="pagebreak" id="pb.16">16</span></p><p id="TR24">Ko je bila po mrzličnih pripravah na novo sestavljena 5. trdnjavska četa opremljena in prav tako polkovne baterije, smo dobili povelje za odhod, in sicer so se prvi napotili v Italijo, drugi na Češko. Za bateriji št. 1 in 2 je bilo določeno, da nastopita pohod 18. maja, in sicer je bil cilj prve trdnjava Terezin (Theresienstadt), kjer je tudi morala ostati kot rezervna ves čas pohoda; cilj konjeniške baterije št. 2 pa je bil začasno Bolelouc (Bollelautz), vasica blizu Přerova (Prerau).</p><p id="TR25">Ker se je vsa topovska rezerva severne armade zbrala pri Tovačovem (Tobitschau) in so jo spravili pod streho po okoliških krajih, so nekaj dni pozneje prišle tja tudi druge baterije in te so nastanili v njim določenih krajih.</p><p id="TR26">Na dan 18. maja torej, ko sta se bateriji št. 1 in 2 podali na marš, je krenil na pot tudi ves regiment deželnega topniškega direktorja gospoda barona Lenka Wolfsberga;<span id="ftn14_return"><a class="notelink" title="Generalmajor Nikolaus Wilhelm baron Lenk pl. Wolfsberg (1809–1894), takratni drugi &#34;imejitelj« 1. artilerijskega polka &#34;Kaiser Franz Joseph« in deželn…" href="#ftn14"><sup>11</sup></a></span> zato je bilo že zgodaj zjutraj opaziti v kasarni živahno vrvenje, kajti prišli so tudi sorodniki in znanci, da še zadnjikrat pozdravijo odhajajoče.</p><p id="TR27">Ceste so bile prepolne ljudi, ki so prišli deloma iz radovednosti, deloma iz zanimanja, in pred očmi se nam je odvijala lepa in ganljiva slika: vsi so nam mahali v pozdrav "Srečno« in "Na veselo svidenje«.</p><p id="TR28">Ne bom poskušal opisovati čustev, ki so se vseh nas polastila v tem slovesno resnobnem in resnično ganljivem trenutku. Vsakdo je čutil, da to ni navadno slovo in da bo naša dejanja in nehanja spremljala celotna domovina. Priznati moram, da so taki vtisi v srcu vojaka neizbrisni, da veliko pripomorejo k dvigu njegove morale in jo tako okrepijo, da tudi pozneje v bolj resnih in žalostnih trenutkih njegove moči in vzdržljivosti ni mogoče tako hitro zlomiti. Ob takih priložnostih se pokaže tudi simpatija, ki jo ima krajevno prebivalstvo do gostujoče posadke in šele tedaj more vojak spoznati, do kakšne mere so mu prebivalci naklonjeni.</p><p id="TR29">Naš polk je bil lahko ponosen na to, da je bil – kljub svojemu kratkemu bivanju v Dunajskem Novem mestu – deležen takšnega sočutja. Neznansko velika množica nas je spremljala celo do Steinfelda, kajti marsikatera mati se je poslavljala od svojega sina in nemalo ljubic je klicalo svojim oboževalcem morda poslednji pozdrav.</p><p id="TR30">Pregled baterij št. 1 in 2, ki sta bili postavljeni ločeno, ni dolgo trajal in po kratkem, vendar ognjevitem nagovoru, ki ga je imel general, so zatrobili k molitvi, in že smo odkorakali proti Traiskirchnu, kjer je bil naš prvi postanek in kamor smo prispeli ob 12. uri in tam prenočili.</p><p id="TR31">Jaz in še eden od topničarjev sva bila nastanjena v hiši št. 20, kjer so naju prav<span class="pagebreak" id="pb.17">17</span> prijazno sprejeli; tako kot midva so bili tudi drugi vojaki lepo sprejeti, čeprav so morali prebivalci tega kraja, ki leži ob državni cesti, v teh časih skoraj vsak dan prenočevati vojake.</p><p id="TR32">Dano mi je bilo, da sem se v tem kraju srečal še s starši, brati in sorodniki, ki sem jih prej obvestil o našem pohodu. Ker nismo bili daleč od mojega rodnega mesta Badna, jim ni bilo težko priti semkaj, da se snidemo; kajti sam se še nisem hotel vrniti v domači kraj kot navaden topničar.</p><p id="TR33">Naslednjega dne, 19. maja, smo odšli iz tega kraja ob šesti uri zjutraj in korakali skozi Neudorf in Inzersdorf do Dunaja, kamor smo prispeli opoldne, se ustavili na evangeličanskem pokopališču poleg Matzleindorfske železniške proge, in tam postavili naš topniški park ter se nastanili v večjih gostiščih ob Matzleindorfski glavni cesti. Na binkoštno nedeljo, 20. maja, smo že ob pol treh zjutraj zapustili naša prenočišča, ker smo morali seliti tovor in prtljago, kajti ob šesti uri je morala biti naša baterija na Severnem kolodvoru, da se vkrca na vlak, ki je potem ob 7. uri odpeljal v Přerov. Predstavljal sem si, da bo ta vožnja z vlakom, na katero sem se podal prvič, prav tako prijetna kakor vožnja s potniškim vlakom, toda še prekmalu sem spoznal, da sem se krepko zmotil, kajti táko potovanje z vojaškim transportom je treba najprej izkusiti, da dobiš pravo predstavo, kako neznansko se vleče. Ne le da mora vlak že zaradi svojega težkega tovora večinoma voziti počasi, tudi po cele ure se mora ustavljati na pogosto povsem nepomembnih postajah; tako smo šele okoli druge ure popoldne prišli v Břeclav (Lundenburg), kjer smo kosili in nakrmili konje.</p><p id="TR34">Na tej postaji, kjer je dnevno korakalo mimo več tisoč vojakov, je neki špekulantski Jud prevzel prehranjevanje in vsi, razen podčastnikov, so bili prisiljeni, da pri njem kosijo. Ko se je torej vlak ustavil, je neki upokojeni častnik tja odvedel najprej strežne topničarje, pozneje, ko so ti pojedli, pa še vozne topničarje<span id="ftn15_return"><a class="notelink" title="Vozni topničarji so jezdili na konjih, ki so vlekli prednjak in top, in so tudi sicer skrbeli za konje. Drugi člani posadke so na pohodu lahko sedeli …" href="#ftn15"><sup>12</sup></a></span> na določeno mesto blizu kolodvora, ki je bilo le zasilno ograjeno; potem ko smo čakali približno pol ure in je bilo moštvo 10. lovskega bataljona že nahranjeno, smo se končno smeli približati tistim barakam in smo tudi mi dobili svojo menažo. Toda tako po kosih mesa in tolšče, ki so ležali po tleh, kakor po godrnjanju in preklinjanju lovcev, ki so bili še tam, smo spoznali, da je bila kvaliteta te hrane precej vprašljiva.</p><p id="TR35">Tam je stalo pet velikih poljskih peči in v vsako od njih je bil vzidan velik kotel, ki je držal okoli 12 do 15 veder; peči so bile prekrite z ravnim nadstreškom in v njih je ves čas gorelo. V vsakem kotlu se je kuhalo meso, ki je bilo že razrezano na<span class="pagebreak" id="pb.18">18</span> primerne kosce, in ti so plavali v skrajno odvratni sivo rjavi tekočini, bolj podobni juhi kot omaki.</p><p id="TR36">Pri vsakem kotlu je stalo nekaj skrajno umazanih deklin; ena od teh je morala to juho neprestano mešati z veliko kuhalnico, medtem ko je bila druga opremljena z velikanskimi vilicami, na katere je natikala kose mesa in jih metala vojakom v vrsti v njihove menažke; spet druga dekla je imela za kakšen maseljc veliko zajemalko, s katero je na to meso zlivala juho. Vsak že postreženi se je nato podal k velikim čebrom, kjer so mu v skodelo dodali še nekaj sicer skuhane, vendar že mrzle kaše. Vse to naj bi po navodilu Juda dobro premešali, da bi se kaša v vroči juhi ogrela.</p><p id="TR37">Razumljivo je, da so le redki zaužili nekaj te neokusne brozge in že razkuhanega odvratnega mesa, kajti celo naši madžarski vozni topničarji, ki jih je bilo sicer, kar zadeva kvaliteto hrane, zlahka zadovoljiti, s to niso bili zadovoljni in vsi so preklinjali, ko so se vračali na kolodvor, kjer so si tisti, ki so jim to sredstva dovoljevala, rajši za svoj denar kaj kupili v restavraciji. Neki lovec iz prej omenjenega bataljona, za katerega si takoj, ko je odprl usta, vedel, da je doma iz Spodnje Avstrije, in ki mu ta jed še zlasti ni šla v račun, je Juda najprej pošteno ozmerjal in mu potem zlil vsebino svoje skodele po obleki in deloma tudi po obrazu; ko mu je ravno hotel na še bolj otipljiv način pokazati svoje nezadovoljstvo, so mu to – na vsesplošno obžalovanje – preprečili nekateri podčastniki, ki so prihiteli na prizorišče.</p><p id="TR38">Po dveh urah postanka smo odšli iz Břeclava in po šesturni vožnji prispeli v Přerov. Ko smo topove in vozove raztovorili in postavili na primeren prostor ob železniški postaji, smo dobili listke z napotki, kje bomo prenočevali.</p><p id="TR39">Toda najti ponoči, že okoli polnoči, v takem mestu pravo prenočišče, je bilo težko, kajti na ulicah ni bilo več žive duše, ki bi jo lahko vprašali za pot, in ker so tudi svetilke že ugasnili, nisi mogel v temi razbrati hišnih številk; zato se ni čuditi, da so mnogi že utrujeni od iskanja našli počitek kar pod milim nebom na kakšnem vrtu ali na hišnem pragu, medtem ko so drugi, zlasti vozni topničarji s svojimi konji nenehno tekali po ulicah, dokler niso šele ob jutranji zarji našli svojega prenočišča. Jaz sem imel še srečo, da sem s pomočjo nekega železničarja kmalu našel hišo, v kateri naj bi me to noč spravili pod streho; bila je znana gostilna, ki pa je bila že zaprta. Ker pri hišnih vratih ni bilo videti zvonca, sem naznanil svoj prihod s trkanjem; toda šele potem, ko sem začel silovito razbijati po vratih s kosirjem, mi je uspelo prebuditi gospoda hišnega hlapca; ko sem mu pokazal svoj listek za prenočitev, me je spustil v hišo, me peljal v popolnoma prazno sobo, prinesel dva stola in dve bali slame ter mi pripravil ležišče; oba stola je položil na tla, tako da sta ležala pošev; potem je razprostrl<span class="pagebreak" id="pb.19">19</span> nekaj slame deloma po stolih, deloma po tleh, mi voščil "dobro noc«<span id="ftn16_return"><a class="notelink" title="Tako je avtor zapisal v nemškem besedilu, pravilno češko se piše &#34;dobrou noc«." href="#ftn16"><sup>13</sup></a></span> in že hotel oditi. Da bi ga zadržal, sem ga zgrabil za rokav in mu poskušal z rokama in nogama dopovedati – kajti znal je le moravsko – da me mora zbuditi ob pol petih zjutraj, ker sem se bal, da bi morda zaspal; očitno me je razumel, ker me je prišel zbudit točno ob navedeni uri.</p><p id="TR40">Na ta dan, bil je torej 21. maj, smo okoli šeste ure zapustili Přerov in po treh urah marša prišli v Bolelouc, kjer so nas skoraj vsi obvezniki za prenočišča lepo sprejeli, čeprav so se le redki znali z njimi sporazumevati.</p><p id="TR41">Ko sem stopil v hišo, v kateri naj bi prenočil, me je sprejela prijazna stara mamka, me peljala v majhno, vendar zelo čisto izbo in ves čas z menoj govorila moravsko – čeprav nisem razumel niti besede; šele ko me je spet nekaj vprašala, sem razumel besedo "jest«,<span id="ftn17_return"><a class="notelink" title="&#34;Jest« je avtor zapisal v nemškem originalu." href="#ftn17"><sup>14</sup></a></span> in sem brž pritrdilno pokimal, ker se mi je zdelo, da me sprašuje, ali bi kosil – in res, komaj sem odložil sabljo in plašč, je vstopila prelepa deklica, ki ji je bilo kakšnih 11 ali 12 let, in mi postavila na mizo razne jedi.</p><p id="TR42">Dne 24. maja smo odkorakali v Hrubšice (Hrubschitz). Tu naj bi ostali dalj časa, ker naj bi – kot že omenjeno – v krajih okoli Tovačovega nastanili tudi druge baterije armadne topniške rezerve, in sicer:</p><p id="TR43">4-funtno konjeniško baterijo št. 3 v Boskovicah (Biskowitz),</p><p id="TR44">4-funtno konjeniško baterijo št. 4 v Klopatovicah (Klopatowitz), konjeniški bateriji št. 5 in 6 sta bili dodeljeni enotni konjeniški brigadi, 8-funtno pehotno baterijo št. 7 v Tvorovicah (Tworowitz),</p><p id="TR45">8-funtno pehotno baterijo št. 8 v Želkovicah (Czellekowitz), 8-funtno pehotno baterijo št. 9 v Klenovicah (Klenowitz),</p><p id="TR46">8-funtno pehotno baterijo št. 10 v Pivínu (Pivin).</p><p id="TR47">Poleg teh so bile k topničarski rezervi uvrščene še baterije 12. artilerijskega polka. Poveljevanje nad celotno topničarsko rezervo je vodil polkovnik Tiller,<span id="ftn18_return"><a class="notelink" title="V šematizmu najdemo dva polkovnika s tem priimkom: Karl vitez Tiller v. Turnfort je deloval v štabu, Ferdinand vitez Tiller v. Turnfort pa je bil pove…" href="#ftn18"><sup>15</sup></a></span> ki je bil s štabom nastanjen v Tovačovem.</p><p id="TR48">Dne 6. junija so poslali posebno četo dvajsetih mož s poveljujočim častnikom, med katerimi sem bil tudi jaz, v Odonovice (Odonnowitz), majhen kraj pri Hrubšicah, kjer smo se tudi nastanili.</p><p id="TR49">Dne 8. junija je celotno armadno topničarsko rezervo, ki je vadila dvakrat na teden<span class="pagebreak" id="pb.20">20</span> na pašniku v bližini Ivaňa (Eiwan), prišlo pregledat njegovo cesarsko visočanstvo nadvojvoda Wilhelm.<span id="ftn19_return"><a class="notelink" title="Nadvojvoda Wilhelm Franz Karl von Habsburg-Lothringen (roj. 1827 na Dunaju, umrl po padcu s konja leta 1894 v Weikersdorfu pri Badnu). V bitki pri Kra…" href="#ftn19"><sup>16</sup></a></span></p><p id="TR50">Dne 13. junija so četo spet odpoklicali iz Odonovic, ker naj bi tam nastanili pehoto, ki je bila določena za kritje topničarjev naše baterije.</p><p id="TR51">Dne 17. junija je topniško rezervo nadzoroval njegova ekscelenca general vitez Benedek<span id="ftn20_return"><a class="notelink" title="Ludwig August vitez Benedek (1804–1881), feldcajgmojster (Feldzeugmeister) poveljnik ali general artilerije je bil poveljnik avstrijskih sil v bojih p…" href="#ftn20"><sup>17</sup></a></span> in nam napovedal že tako koprneče pričakovani skorajšnji odhod; od tega dne dalje smo dobivali dodatek za vojno pripravljenost.</p><p id="TR52">Nepopisno je, s kakšnim navdušenjem smo se 20. junija odzvali na objavo povelja za odhod. Naša baterija naj bi se 22. junija ob sedmi uri pri Odonovicah priključila baterijam topniške rezerve, ki naj bi korakale proti Prostĕjovu (Prossnitz); kajpak smo morali ta odhod na predvečer slovesno proslaviti in to se je zgodilo v dvorani občinske gostilne, v kateri smo sicer imeli ob deževnih dnevih pouk o tem, kako nam je ravnati na vojnem pohodu.</p><p id="TR53">Ker v tem okolišu – kakor povsod na Češkem in Moravskem – ni težko najti godcev in tudi plesalk zlahka ne zmanjka, če nisi posebno izbirčen, organizatorji niso imeli težav s pripravami praznovanja; gospodom kmetom je bilo izrecno naznanjeno, da jim bo vstop prepovedan, če pridejo v fraku in svilenih rokavicah, in so torej prišli skupaj s svojimi družinami v domačih toaletah. To praznovanje naj bi trajalo do pete ure zjutraj, česar ne morem z gotovostjo trditi, ker mi ta zabava ni bila všeč in sem z več kameradi že zgodaj odšel iz dvorane, kajti ljubše mi je bilo, da še enkrat užijem udobje postelje, ki ga bomo predvidoma že tako dovolj dolgo pogrešali.</p><p id="TR54">Toda nemalo naših pravih čistokrvnih terierjev<span id="ftn21_return"><a class="notelink" title="Izraz &#34;Vollblutsterrier« (lovski pes) uporabi avtor tu v šaljivem smislu za vojaka &#34;lovca«." href="#ftn21"><sup>18</sup></a></span> je zdržalo do konca, in ker so slutili, da bo to njihov sploh zadnji ples, so prodali ure, prstane in druge dragocenosti, da bi si s tem denarjem naredili to noč še bolj prijetno.</p><p id="TR55">Še vedno se čudim dejstvu, da se je vsem tistim, ki so z neko gotovostjo trdili, da svojega doma in domačih ne bodo več videli, njihova slutnja uresničila. Ostali so na bojišču ali pa ranjeni umrli v bolnišnicah.</p><p id="TR56">V Hrubšicah sem bil na primer nastanjen v isti hiši z nekim starim topničarjem, ki je vsako jutro, ko je vstajal, govoril: "Samo še nekaj dni.« Vsakokrat sem ga poskusil potolažiti, a zaman, ni se ga dalo spraviti na druge misli in vsakič sem na svoje tolažeče besede dobil odgovor: "Bil sem na vojnem pohodu leta 1859 v dveh bitkah,<span class="pagebreak" id="pb.21">21</span> a nikoli nisem imel teh občutkov, kakršne imam zdaj.« Ko so bili potem 3. julija iz divizijske baterije izločeni štirje vozovi z municijo, med temi tudi tisti, ki mu je bil dodeljen moj topničar, se je zdelo, da mu je za trenutek odleglo. Potem pa, ko se je naša baterija zapeljala naprej na strelsko črto, je zaklical za mano: "Zbogom, ne bova se več videla.« Zasmejal sem se, kajti nemogoče se mi je zdelo, da bi ga v rezervnem oddelku, skritem 1500 korakov za strelsko črto v neki kotanji, mogla doleteti smrt; žal je bilo moje mnenje zmotno, njegove slutnje so se izpolnile; kajti sovražnikov top, ki je zadel voz s strelivom neke druge baterije, je povzročil takšno eksplozijo, da ni uničila le voza, ampak pokosila tudi več topničarjev, med njimi tudi njega in raztrgala njihove konje na koščke.</p><p id="TR57">Kakor njemu se je ta slutnja izpolnila tudi poročniku Grünkranzu<span id="ftn22_return"><a class="notelink" title="Anton Grünkranz je v virih zapisan kot&#34;Unterlieutnant 2. Classe«(prim. Militär-Schematismus des Österreichischen Kaiserthumes für 1860. Wien: K. k. Ho…" href="#ftn22"><sup>19</sup></a></span> iz naše baterije. V času naše nastanitve v Hrubšicah sem ga opazoval v njegovem pritličnem stanovanju, kako je cele noči prebedel sede pri mizi in si podpiral glavo z rokama; ves čas ga je mučila misel, da tega bojnega pohoda ne bo preživel. Tudi zanj velja, da ga noben tolažnik ni mogel razvedriti ali mu pregnati mračnih misli. Na dan bitke pri Kraljevem Gradcu<span id="ftn23_return"><a class="notelink" title="V orig.: Königgrätz, češko Hradec Králové." href="#ftn23"><sup>20</sup></a></span> se je ta slutnja uresničila tudi njemu, kajti komaj smo prišli do bojne črte, je bil zadet v levo lice, tako da mu ga je krogla predrla in na drugi strani izstopila; med tem ko se je skušal na hitro obvezati z robcem, pa je bil ponovno zadet v prsi, padel je s konja, vendar je z eno nogo obvisel v stremenu. Konj se je splašil in z jezdecem vred stekel proti sovražniku, tako da mu naši topničarji sploh niso mogli pomagati; konj se je kmalu vrnil, toda žal brez jezdeca.</p><p id="TR58">Dne 22. junija – na dan našega odhoda – je prišla baterija ob določeni uri na cesto, ki vodi iz Odonovic v Prostĕjov, se pridružila drugim baterijam na pohodu in prispela v omenjeni kraj okoli 11. ure dopoldne.</p><p id="TR59">Utaborili smo se severno od mesta na pašniku, nedaleč od ceste v Olomouc. Tako smo imeli blizu trgovce in muzikante, kar je bilo za nas prav prijetno. Seveda se je plesalo – vojaki kar med seboj – pelo, igralo in razgrajalo do devete ure zvečer; tedaj so se malo umirili, ker je vsakdo iskal svoj prostorček, kjer bi lahko – zavit v plašč in s krušnjakom<span id="ftn24_return"><a class="notelink" title="V orig.: Brotsack je slov. krušnjak ali krušna torba." href="#ftn24"><sup>21</sup></a></span> pod glavo – kolikor toliko nemoteno prebil noč.</p><p id="TR60">Čeprav je bilo življenje v taboru podnevi prav prijetno, pa ponoči ni bilo tako; ker so bila tla zaradi rose mokra in ker v začetku še nismo bili dovolj odporni, je vlaga povzročala razne bolezni, ki pa nas pozneje niso več mučile. Tudi konji so bili<span class="pagebreak" id="pb.22">22</span> v začetku taborjenja, zlasti ponoči, nemirni in so tekali po taboru s kratkim kolom, na katerega smo jih privezali, a so ga zlahka izpulili, ker je obtičal v verigi, kar je bilo nevarno za nas, saj bi nas s količki lahko dregnili ali brcnili s podkvijo; po nekaj dneh pa te nevarnosti ni bilo več, ker so se po napornem maršu k počitku takoj spravili ne le vojaki, ampak tudi konji.</p><p id="TR61">Naslednjega dne, 23. junija, smo odkorakali zjutraj približno ob 6. uri; ustavili smo se pri Protivanovu in se utaborili v gozdu zahodno od tega kraja, ki pa ni imel nič zanimanja vrednega.</p><p id="TR62">Dne 24. junija smo zgodaj zjutraj nadaljevali pohod in po osemurnem maršu opoldne dospeli v Kunštát (Kunstadt), zelo lépo mestece, tam se je naša baterija utaborila v njegovi neposredni bližini na proti vzhodu ležečem položnem griču, od koder se je videla celotna, res čudovita okolica.</p><p id="TR63">Dne 25. junija smo bili že zgodaj pripravljeni na odhod, vendar smo iz tabora odšli šele ob 6. uri in korakali skozi Olešnico (Oels) v Poličko (Policka). Blizu tega mesteca smo se utaborili. Ko smo bili v Olešnici in tam malo počivali, so nas domačini bogato obdarili z živežem; skoraj pred vsako hišo je stala žena ali dekle, večinoma so bile zelo čedno oblečene; vsaka je imela pred seboj mizico, na kateri so bile postavljene razne jedi, ki so jih ponujale vojakom.</p><p id="TR64">Ni se čuditi, da smo po napornih marših ob sončni pripeki in 30 do 35 stopinjah R<span id="ftn25_return"><a class="notelink" title="Réaumurjeva temperaturna lestvica. 32°R ustreza 40°C." href="#ftn25"><sup>22</sup></a></span> ter vsi prašni ob prihodu v marsikateri kraj zares vzbujali sočutje, čepra smo izražali svoje veselo razpoloženje z vedrimi pesmimi. Posebno štajerski "jodlarji« so doživljali veliko odobravanja.</p><p id="TR65">Naslednjega dne, 26. junija, smo odšli iz tabora pri Polički ob 6. uri in po zelo težavnem maršu, ki smo ga v tem hribovitem terenu prehodili večinoma peš, da bi razbremenili konje, prispeli ob 12. uri v Litomyšl (Leitomischl), kjer smo zunaj mesta postavili topovski park in ga prepustili stražarjem, medtem ko je moštvo s konji vred čakala nastanitev v bližnji vasi Nemšice (Nemschitz).</p><p id="TR66">Litomyšl je zelo lepo, precej razpotegnjeno mesto, z lepimi stavbami in z več pomembnimi tovarnami; ima dve veliki in več manjših cerkva in nekaj lepih trgov.</p><p id="TR67">Čeprav sicer nismo imeli nič proti nastanitvi, pa bi bili ta dan vendarle rajši taborili kar tu, namesto da smo morali korakati v skoraj dve uri oddaljene Nemšice.</p><p id="TR68">V tej mali vasi naj bi prenočile tri baterije in tako je moralo v marsikatero hišo kar 10 do 15 mož; kljub temu so nas prijazno sprejeli, ker večina prebivalcev v tej vasi še nikoli ni videla topničarjev in so se le najstarejši še spominjali na nastanitev artilerije v času<span class="pagebreak" id="pb.23">23</span> Napoleonovih vojn. Mnogi so nas naslednjega dne celo pospremili v Litomyšl, da bi si tam lahko ogledali še naše topove.</p><p id="TR69">Iz Litomyšla smo odkorakali šele okoli 7. ure, ker smo se morali priključiti pehotni diviziji, ki je tu taborila. Zaradi zastojev, ki jih je povzročila ta enota, je pohod nadvse dolgo trajal in se zelo zavlekel, tako da smo šele ob pol treh zjutraj prišli v Vysoké Mýto (Hohenmauth), kar pomembno industrijsko in trgovsko mesto. Tudi ta dan so nas nastanili po hišah, in sicer prvo polovico baterije na seniku neke pristave, kjer so se vojaki sami oskrbeli in si skuhali, medtem ko je bila druga polovica baterije nastanjena na bližnji kmetiji, katere prebivalci so nas tudi nahranili.</p><p id="TR70">Naslednjega dne, 28. junija, smo odkorakali ob 6. uri zjutraj in po osemurnem maršu prispeli v Bejc (Bejtz), in se utaborili severno od tega kraja, in to prav blizu.</p><p id="TR71">Kljub strašnemu nalivu, ki nas je presenetil v popoldanskem času, se nismo smeli zateči v bližnje hiše, ampak smo morali ostati v pripravljenosti, ker se je od tod že prav razločno slišalo grmenje topov in ni bilo izključeno povelje za pohod. Tu smo prvikrat občutili, kako neprijetno je, če moraš prebiti noč v mokrih oblačilih na čisto premočenih tleh in drugi dan pohod nadaljevati v tej ne ravno suhi in še zelo umazani uniformi.</p><p id="TR72">Na srečo je bilo vreme naslednjega dne, namreč 29. junija (na praznik sv. Petra in Pavla) zelo ugodno, kajti sonce je posušilo obleko na telesu in pohod je tega dne postal celo prijeten, ker nismo trpeli zaradi sicer tako neprijetnega prahu.</p><p id="TR73">Ko smo prišli v Novi Kraljevi Gradec,<span id="ftn26_return"><a class="notelink" title="V orig.: Neu Königgrätz, češ. Nový Hradec Králové." href="#ftn26"><sup>23</sup></a></span> so divizijo ob prihodu v kraj pozdravile belo oblečene deklice in nas okrasile z venci in šopki, v kraju samem pa so ženske delile vojakom najrazličnejšo hrano; seveda so bili večinoma vsi, še posebno vozni topničarji, bolj dovzetni za proviant kot za rože, in ker niso vedeli, kaj bi z rožami, so z njimi razveselili konje.</p><p id="TR74">Tega dne je bil naš cilj Velký Vřešt'ov (Groß-Bürglitz), kamor smo dospeli okoli druge ure popoldne in se utaborili na zahodno ležeči vzpetini.</p><p id="TR75">Od tod je bil lep razgled na celoten teren in večino taborov vseh prispelih čet in njihove raznovrstne bojne opreme; kakor daleč je seglo oko, si videl le vojake, konje, topove in pratež.</p><p id="TR76">Ker še nikoli nisem videl take množice vojaštva v enem taboru, je to name naredilo posebno veličasten vtis, in moja vroča želja, da bi že prav kmalu mogel sodelovati v spopadu ali bitki, se je še stopnjevala.<span class="pagebreak" id="pb.24">24</span></p><p id="TR77">Pisani vrvež in živahno življenje v tem taboru je gledalcu ponujalo res zanimivo bojno sliko, in da bi to mogel udobneje opazovati, sem sedel na prednjak<span id="ftn27_return"><a class="notelink" title="Prednjak je dvokolesnik, na katerega je med vožnjo priklopljena lafeta (podstavek na kolesih) s topom." href="#ftn27"><sup>24</sup></a></span> nekega topa.</p><p id="TR78">Čeprav se je od tod že zelo slišalo grmenje topov, ker je bitka divjala čisto blizu nas, ni to nikogar zmotilo v njegovem miru ali ga zmedlo pri njegovih opravilih.</p><p id="TR79">V taborih pehotnih čet je bilo manj živahno, ker so te po dolgem maršu prispele na cilj zelo utrujene, zato ni čudno, da so se kmalu po prihodu podale k počitku; zdelo se je, da so nekatere pehotne godbe igrale le zato, da bi njihovi polkovni kameradi čim prej zaspali.</p><p id="TR80">Poleg godb in kuharjev je bilo opaziti posamezne skupine častnikov, ki so svoje daljnoglede naravnavali v smer, od koder so se dvigali celi stebri dima; tam je namreč gorelo neko kmečko poslopje, ki je bilo na drugi strani vzpetine v neposredni bližini bojnega polja.</p><p id="TR81">Nenehno dejavni pa so bili v konjeniških in artilerijskih taborih, ker so morali konje nakrmiti in jih v bližnjem velikem ribniku tudi napojiti.</p><p id="TR82">Ko sem se pisanega vrveža dovolj nagledal, sem se tudi sam napotil k ribniku, da bi se okopal in malo ohladil. Kljub temu da je bila voda umazana in blatna, ker so jo še dodatno premešali konji, je v njej plavalo na stotine vojakov in celo jezdeci na konjih; komaj sem se znašel v ribniku tudi jaz, se je z vseh strani tabora nepričakovano zaslišalo znamenje za alarm. V trenutku je bil ribnik, v katerem je pred kratkim mrgolelo ljudi, prazen, kajti vsi so hlastno hiteli, da bi čim prej, večinoma še čisto nagi, prispeli nazaj v tabor k svojemu oddelku; posebno smešni so bili konjeniki in vozni topničarji, ki so v Adamovem kostimu in z uniformo pod pazduho v polnem galopu prijezdili v svoje tabore, kjer so jih seveda pozdravljali s klici "halo« in bučnim smehom.</p><p id="TR83">Ko smo bili po komaj petnajstih minutah pripravljeni, da nadaljujemo pohod, je bil ta na našo žalost spet preklican, kajti ta znak za alarm je veljal samo eni konjeniški brigadi, ki je že v diru s sabljami v rokah jezdila čez gorski hrbet, ki je ležal pred nami v smeri proti Dvůru Královém (Königinhof).</p><p id="TR84">Po deveti uri zvečer so šli mimo našega tabora trije pehotni bataljoni, dva eskadrona kirasirjev in en topovski vod, določeni za okrepitev prednjih straž.</p><p id="TR85">Že zgodaj zjutraj 30. junija se je začela topovska bitka, v katero naj bi bili posegli tudi mi – zato smo tudi okoli šeste ure dobili povelje za odhod; potem ko smo prehodili že velik del poti, pa smo se morali ustaviti in čakati na povelje za pomik na bojno črto. Že čez pol ure so nam ukazali, da gremo naprej in zavzamemo položaj; kje smo<span class="pagebreak" id="pb.25">25</span> ta dan prišli na strelsko črto, ne bi vedel povedati, ker nisem imel s seboj zemljevida in tudi orientirati se nisem mogel; mislim pa, da je bila naša pozicija na grebenu med Šternom in Dubencem (Stern und Dubenez) in to je bila šele začetna postavitev.</p><p id="TR86">Ko smo dobili povelje za premik na to pozicijo, smo hkrati poprijeli topovske rekvizite in municijo, baterija se je začela pomikati in se nekaj časa peljala v drncu in tudi v galopu. Pri tem smo šli skozi neki kraj, kjer je na ulicah vladala velika zmeda, ker je bilo tu poleg množice vojakov, sanitetnih in drugih voz videti tudi veliko domačinov, ki so morali zapustiti vse svoje premoženje, ker je prav tam prišlo do bojev; možje so molče in z resnimi obrazi stopali poleg svojih vozov, na katere so poleg svojega raznovrstnega imetja večinoma naložili še kopico otrok z neutolažljivimi materami; vsi so jokali in stokali. Vse to je bila res srce parajoča slika, ki je name naredila še bolj boleč vtis, ko sem zagledal mnoge ranjence, ki so jih pravkar pripeljali, da bi jih tu oskrbeli s prvimi povoji, in ti so ležali deloma na vozeh, deloma po bližnjih vrtovih na travi.</p><p id="TR87">Ker je dolžnost častnikov, da vojake zavarujejo pred grozljivim vtisom, ki ga nanje naredi pogled na ranjence, so nam ga poskušali omiliti z nenadnim pospeškom iz drnca v galop. Toda kljub pospešeni vožnji našim očem te blede, s krvjo oblite podobe niso ušle in so v nas vzbudila občutke, ki jih sploh ne morem opisati.</p><p id="TR88">Od tega trenutka naprej ni nihče več izražal svojega navdušenja, da gremo v napad, petje in ves hrup sta nenadoma utihnila, da je nastala skoraj grozljiva tišina, ki je trajala vse do prihoda na bojno črto. Mnogi, ki so sicer vedno bili vedri in veseli ter pogosto s svojimi šalami spravljali v smeh celoten oddelek, so se zresnili in tudi dalj časa ostali resni; toda ne le ti, ampak tudi tisti, ki so večinoma ob kruti usodi v svoji neposredni bližini kazali ravnodušnost, so se nenadoma popolnoma spremenili; nepremično so zrli predse in se predajali mislim, ki jih ni bilo težko uganiti.</p><p id="TR89">Medtem smo prišli na mesto, kjer naj bi naša divizija zavzela položaj. Namestili in nabili smo topove in vse je željno čakalo, kdaj se bo približal sovražnik.</p><p id="TR90">Ker pa je zdaj polagoma utihnilo tudi grmenje topov in ni bilo nobenega znamenja, da bi se bližal sovražnik, je proti poldnevu dobil del strežnega moštva dovoljenje za počitek, medtem ko so kuharji morali kuhati, vozni topničarji pa nakrmiti konje.</p><p id="TR91">Popoldne je patrulja ulancev, ki ji je poveljeval narednik, naletela na dva špijona, ki sta preoblečena v marketendarici krokirala;<span id="ftn28_return"><a class="notelink" title="Krokirati – risati skico pokrajine." href="#ftn28"><sup>25</sup></a></span> ko so ju prijeli, sta se obupno branila; po nekaj urah so ju s hrbtom drug proti drugemu obesili na neko močno češnjevo vejo.</p><p id="TR92">Proti večeru, ko se je že začelo temniti, so našo baterijo skupaj z močnim pehotnim oddelkom poslali naprej, tako da smo lahko že dobro videli sovražni tabor in njihov<span class="pagebreak" id="pb.26">26</span> stražni ogenj in v tej poziciji nam je bilo zapovedano mirovati, tako da nismo smeli zakuriti nobenega ognja in tudi kaditi je bilo prepovedano; ta ukaz je veljal tudi za poznejši nočni marš.</p><p id="TR93">Okoli 11. ure ponoči smo odšli s tega položaja, ker je tudi sovražnik zapustil svoj tabor, in se na cesti v smeri Jozefovega pridružili večjim oddelkom.</p><p id="TR94">Tako smo korakali vso noč in še ves dopoldan z le kratkimi premori in približno ob 12. uri opoldne prišli v Neděliště (Nedelist), kjer smo se spet utaborili.</p><p id="TR95">Ob našem prihodu so druge divizije topničarske rezerve že razmestile svoj topovski park. V tem taboru je bilo razpoloženje prav vedro in veselo, ker so bili v njem vsi rodovi vojske dveh armadnih oddelkov in njuni pehotni godbi, ki sta izmenoma igrali razne komade in plesno glasbo, kar je razpoloženje vojakov napolnjevalo z vedrino in dobrim humorjem, tako da so mnogi pri plesu pozabili na utrujenost. Ker je bilo navzočih veliko vojakov iz vseh avstrijskih dežel, so plesali tudi vse narodne plese, in marsikatera plesna skupina je zbujala veliko smeha; tako na primer si videl skupino pristnih Madžarov, ki so plesali čardaš skupaj z okornimi Štajerci iz druge enote, pri čemer so se slednji zaman trudili posnemati hitre gibe urnih Madžarov in bili deležni veliko posmeha.</p><p id="TR96">Pa tudi prepevalo se je in nekatere pesmi, ki jih je pela skupina častnikov, so imele med poslušalci velik uspeh. Šele po mirozovu se je polagoma vse umirilo, saj se je večina vojakov že prej predala dolgo pogrešanemu spancu.</p><p id="TR97">Naslednjega dne, 2. julija, je bil dan počitka. Dopoldne je bil neki podčastnik določen, da gre z dvajsetimi možmi in tremi vozovi v Kraljevi Gradec<span id="ftn29_return"><a class="notelink" title="V orig.: Königsgrätz, češko Hradec Králové." href="#ftn29"><sup>26</sup></a></span> in tam preskrbi razne fasunge; temu posebnemu odredu sem se prostovoljno priključil, da bi si mogel ogledati to utrdbo. Trdnjavske utrdbe, ki sem jih doslej poznal le iz knjig, sem si pa res predstavljal veliko mogočnejše, in bil sem silno razočaran, ko sem zagledal le obodno zidovje, utrjen jarek in nekaj zunanjega obzidja. Za ogled mesta sem imel le uro in pol časa. Vendar razen stolne cerkve in starodavne mestne hiše nisem opazil kakšnih posebnih spomenikov ali omembe vrednih stavb, čeprav sem pretekel skoraj vse ulice; mesto je s svojimi zelo starimi, a trdno grajenimi hišami naredilo name precej mračen vtis.</p><p id="TR98">Tega dne so prikorakale v naš tabor še druge čete, zlasti pehotne, medtem ko so drugi manjši oddelki odšli iz tabora, verjetno zato, da bi zasedli prednje položaje.</p><p id="TR99">Dopoldne so obsodili in ustrelili dva infanterista, ki sta malo prej poskušala v Nedělištu ropati; nekega topničarja, ki je prihajal iz vasi in se tema dvema pridružil<span class="pagebreak" id="pb.27">27</span> ter začel z njima bežati pred vojaškimi orožniki, so tudi osumili, da je nameraval ropati. Čeprav je to zanikal, so ga kaznovali, tako da je dobil petnajst udarcev s palico. Proti tretji uri popoldne so se nad našim taborom nakopičili močni nevihtni oblaki in kmalu je lilo v potokih, da smo bili v kratkem premočeni do kože; v tej nevihti je strela ubila dva konja iz baterije, ki je stala nedaleč od nas.</p><p id="TR100">Okoli pete ure, že proti večeru, so prikorakali mimo nas iz bitke pri Jičínu (Gitschin) hudo zdelani Sasi. Ob njihovem mimohodu je igrala godba in pozdravljali smo jih z neznanskim veseljem; vzklikanja ni bilo ne konca ne kraja; ko so vkorakali v tabor, je neka avstrijska polkovna godba zaigrala saško narodno himno.</p><p id="TR101">Naslednjega dne, to je 3. julija, na dan, ki je bil za severno armado tako poguben, si že zgodaj zjutraj zaznal izredno živahno dejavnost v raznih taborih. Oddelek za oddelkom se je pripravljal na pohod in kaj kmalu z velikim navdušenjem in zanosnimi klici hura! odhajal iz tabora; hkrati pa je slovesno in resnobno grmenje topov naznanjalo začetek bitke v naši neposredni bližini.</p><p id="TR102">Polagoma je postalo na komaj dve uri poprej tako živahnem tabornem prostoru vse bolj pusto in tiho; poleg naše že dolgo pripravljene armadne topovske rezerve je čakalo na povelje za odhod le še nekaj oddelkov.</p><p id="TR103">Jutro je bilo mračno in megleno in ob redkih deževnih kapljah je kopnelo upanje, da se kaj kmalu pokaže sonce. Končno, potem ko smo več kot uro morali čakati v vročični napetosti in vznemirjeni, smo tudi mi zapustili tabor in odkorakali proti kraju Všestary (Wsestar).</p><p id="TR104">Ko smo odkorakali, je bilo tudi konec dosedanje za artilerijo nenavadne tišine, kajti vsakdo je poskušal dokazati svojo bojaželjnost in dobro voljo s prepevanjem in vriskanjem.</p><p id="TR105">Pri Všestaryju se je celotna armadna topovska rezerva v kritju neke vzpetine zapeljala po bregu navzgor in tam čakala na nadaljnja povelja za vključitev v akcijo; rezervno strelivo, ki naj bi ostalo na tem mestu tudi po našem pomiku naprej, je bilo izločeno in postavljeno pod poveljstvo nekega častnika.</p><p id="TR106">Potem ko smo tu v pripravljenosti z vsemi rekviziti in strelivom v rokah prebili skoraj dve uri in morali mirno gledati, kako so se vsi bojaželjni oddelki smeli pomikati pred nami na bojno črto, je nenadoma prijezdil mimo ordonanc, vprašal po komandantu topniške rezerve in mu prenesel povelje.</p><p id="TR107">Vse je bilo že do skrajnosti napeto in vsakdo se je nadejal, da se bo navsezadnje tudi nam ponudila priložnost, da dokažemo, kako vzvišen je naš poklic in kako znamo ob zvestem izpolnjevanju dolžnosti pogumno pričati o slavi avstrijske artilerije. Naše upanje za premik na bojno črto je kmalu splahnelo, kajti le 3. in 4. divizija<span class="pagebreak" id="pb.28">28</span> sta dobili ukaz za napredovanje, medtem ko je bilo nam iz 1. in 2. divizije usojeno še nadaljnje nedejavno mirovanje.</p><p id="TR108">Hiteli smo se poslavljati od prijateljev in znancev iz odhajajoče divizije in jim v slovo klicali "Srečno!«, čemur je naredil konec njihov nagli odhod.</p><p id="TR109">Kaj kmalu pa se je pripeljalo mimo nas več baterij, ki so morale oditi z bojišča, ker jim je zmanjkalo streliva; bile so v res pomilovanja vrednem stanju, kajti na vsakem topu ali vozu za municijo si lahko videl po nekaj ranjencev, ki so bili obvezani le za prvo silo; mnogo topovskih številk je bilo nezasedenih, po čemer se je moglo sklepati, da je število mrtvih veliko; vrh tega tudi ni bilo vprege, ki bi ostala polnoštevilna.</p><p id="TR110">Te baterije so na nas naredile resnično grozljiv vtis in naša želja po bojevanju se je spremenila v pravcati bes, tako da se je vsakdo pridušal, da bo dal v boju vse od sebe.</p><p id="TR111">Avstrijski artileriji je bilo pozneje splošno priznano, da je na tem bojnem pohodu, zlasti pa v bitki pri Kraljevem Gradcu zaradi svoje vzdržljivosti in zvestega izpolnjevanja dolžnosti dosegla tako odlične uspehe in pri Chlumu<span id="ftn30_return"><a class="notelink" title="V orig.: Chlum, čeprav je bila nemška oblika Klum." href="#ftn30"><sup>27</sup></a></span> naredila celo nemogoče; žrtvujoč samo sebe je artilerija rešila vso drugo armado pred še daljnosežnejšo katastrofo; to priznanje je s svojo hvalo podkrepil celo sovražnik.</p><p id="TR112">Bilo je okoli druge ure, ko smo se navsezadnje tudi mi pomaknili naprej in po vzpetinah med Chlumom in Nedělištěm prestopili strelsko črto. Že med našim premikom so se mnogi pehotni oddelki umikali in kaj kmalu smo bili zapuščeni in popolnoma izolirani brez topovskega kritja pred sovražnim ognjem.</p><p id="TR113">Ob prihodu na strelsko črto so nas na nič kaj lep način pozdravile sovražnikove krogle, ki so čudno žvižgajoč in v neznanskih količinah letele mimo naših glav, kajti njih učinek je bil kmalu prepoznaven po množici mrtvih in ranjenih.</p><p id="TR114">Še tedaj, ko smo se že zapeljali v ta dež krogel in imeli občutne izgube, nam niso dovolili, da začnemo takoj streljati, čeprav so bili naši topovi že pripravljeni. Vzrok za to odlašanje je bil, da so zaradi oblačnega in mračnega vremena razpršene pehotne skupinice imeli za naše Sase, ker se jim je zdelo nemogoče, da bi bil sovražnik že tako blizu, kajti bil je oddaljen le še 400 do 500 korakov.</p><p id="TR115">Ko smo še dve ali tri minute vročično razburjeni čakali in so izgube postajale vse večje, poleg drugih je padel tudi že eden od častnikov naše baterije, namreč poročnik Grünkranz, je to dolgo odlašanje starega, zavzetega in pogumnega topničarskega predmojstra Johanna Chudyja silno vznejevoljilo in – ne da bi bil počakal na ukaz predpostavljenega – je začel streljati, nakar so njegovemu vzoru sledili vsi drugi in iz 64 topov osmih baterij obeh divizij se je začelo dalj časa trajajoče močno obstreljevanje. To pa je povzročilo sovražnikovim prednjim razpršenim strelcem tako velike<span class="pagebreak" id="pb.29">29</span> izgube, da so morali svoj prodor ustaviti in počakati na okrepitve. Približali so se nam namreč že na 300 do 350 korakov, a zdaj so nam izginili izpred oči v njivah, kjer je raslo visoko žito, in le včasih se je kateri prikazal in oddal posamezen strel. Ne da bi se ozirali na te redke poslane modre fižolčke, smo nadaljevali obstreljevanje z votlimi kroglami na večje pehotne oddelke, ki so bili od nas oddaljeni še kakšnih 700 do 800 korakov, in tam so naši dobro merjeni streli naredili neznanske vrzeli, tako da so tudi ti kmalu prešli v razkropljeni način bojevanja in bi se tako ne izpostavljali prevelikim izgubam. Toda kolikor daleč je segalo oko, si videl velike oddelke, ki so se bližali v takšnih množicah, da so bila polja kmalu popolnoma prekrita z njimi, in vsakokrat, ko so bili že 500 do 600 korakov blizu, so se razkropili in poskušali kar najhitreje priti do prednjih puškarjev, ki so se skrivali med žitom.</p><p id="TR116">Ko so se čutili dovolj močne za ponovno bojevanje, so začeli prodirati in v ta namen uporabili vsako, še tako nepomembno kritje, izza katerega se je na nas usipal smrtonosni ogenj.</p><p id="TR117">Če bi nam zdaj stalo ob strani dobro pehotno spremstvo oziroma tisti večji pehotni oddelek, ki je bil ob našem prihodu še na položajih prav blizu nas, in bi ta vzdržal, kakor smo mi, ter podprl naše obstreljevanje s svojim, sovražniku sploh ne bi bilo mogoče prodreti naprej, kajti položaji, ki so jih bile zavzele baterije obeh divizij, so bili izredno ugodni in naše obstreljevanje nadvse uspešno.</p><p id="TR118">Ko sta bila pri topu št. 2, h kateremu sem spadal tudi jaz kot prinašalec streliva, že dva topničarja nezmožna za boj, sem bil tudi jaz oproščen že zoprnega prinašanja municije in dodeljen k temu topu kot št. 2, hkrati pa sem prevzel še funkcijo ranjenega topničarja št. 4.</p><p id="TR119">Ko sem prišel iz polkovne šole k bateriji, je bila topniška razporeditev že zapolnjena, zato so me razporedili k municijski vozni službi; k topu me tudi zato niso hoteli razporediti, ker mi je bilo komaj 17 let in me sploh še niso imeli za popolnoma izurjenega; to zapostavljanje pa me je neznansko žalilo, kajti mislil sem, da ne bom nikoli prišel na bojno črto in da bom moral ves čas ostati pri prinašalcih streliva.</p><p id="TR120">Zato sem se že pri Hrubšicah potegoval, da bi bil št. 2 pri topu, a zaman, ker sem bil dodeljen k prinašalcem; toda moj ognjičar<span id="ftn31_return"><a class="notelink" title="Podčastniški čin pri topničarjih." href="#ftn31"><sup>28</sup></a></span> mi je obljubil, da bom razporejen k topu, če bo kdo umanjkal.</p><p id="TR121">Še dalj časa pa sploh ne bi mogel več izpolnjevati svojih dolžnosti kot prinašalec, kajti vozovi z municijo so stali dokaj daleč v kritju za gorskim hrbtom, in ko je padel prinašalec prvega topa, sem moral z municijo oskrbovati še tega.</p><p id="TR122">V dva tornistra, ki sem si ju obesil navzkriž prek ramen, sem si naložil po štiri, v<span class="pagebreak" id="pb.30">30</span> začetku celo po šest krogel, in s tem tovorom na vso moč hitro tekel, da mi je že jezik visel iz ust, a kljub hitenju nisem mogel zadostiti vsem potrebam.</p><p id="TR123">Če te vrh tega pri tem opravilu kliče na pomoč še ranjeni kamerad – kakor se je meni večkrat primerilo – pa mu jo moraš odreči, ker ta služba zahteva strogo izpolnjevanje dolžnosti, se v vojaku prebudi skoraj živalski bes, v katerem celo najbolj čustvenih ne gane več bridka usoda drugih v njegovi okolici, pač pa ga vražje razveseli vsak dobro pomerjeni strel iz topa, ki pokosi čim več njegovih nasprotnikov.</p><p id="TR124">Kmalu so se nam pruski strelci tako zelo približali, da nam je njihovo streljanje začelo prizadevati neznanske izgube. Naše topovske krogle niso mogle več zaustaviti njihovega napredovanja, ker je bilo njihovo število tako veliko.</p><p id="TR125">Ko so se našim topovom približali že na 30 do 50 korakov, je nadaljnje vztrajanje na tem mestu postalo popolnoma nemogoče. Topove smo morali na hitro priklopiti na prednjake in jih umakniti 300 do 400 korakov za hrbet vzpetine, kjer smo ponovno zavzeli položaj.</p><p id="TR126">Med tem našim početjem pa so sovražnikovi strelci, ki tedaj niso bili izpostavljeni nevarnosti, planili na baterije in zajeli več topničarjev, ki niso dovolj hitro sedli na prednjake svojih topov.</p><p id="TR127">Ko smo se v naglici umikali, so sovražnikove krogle v neznanskih količinah že tako grozljivo žvižgale mimo naših glav, da si tisti, ki tega ni sam doživel, nikakor ne more predstavljati.</p><p id="TR128">Od vsepovsod z desne in leve so letele krogle na topovske prednjake, na lafete<span id="ftn32_return"><a class="notelink" title="Lafeta je podstavek topa na kolesih." href="#ftn32"><sup>29</sup></a></span> in na kolesa. Kameradu, ki je sedel poleg mene, je krogla prebila dno menažke, ki je bila privezana na njegovo krušno torbo, in obtičala v krtači, ki jo je imel v torbi; krogla, ki se je odbila od kolesa, je priletela tik mojega komolca in mi raztrgala rokav plašča in suknje pod njim. To pa je mojo dosedanjo brezbrižnost, ki je ne pripisujem pogumu, temveč bolj otroški brezskrbnosti, vendar nekoliko omajalo in začel sem malo bolj paziti na svoje ude; sicer se nisem niti malo bal nevarnosti, da me na bojišču doleti častna smrt, toda ob misli, da bi moral ostanek življenja životariti kot pohabljenec, me je prevzel skorajda sveti strah.</p><p id="TR129">Odkrito moram tudi priznati, da sem bil ob prihodu na bojno črto vendarle nekoliko presenečen nad žvižganjem sovražnikovih krogel, toda že po nekaj minutah sem se pomiril, kajti delo pri topu zahteva tolikšno pozornost, da se sploh nimaš časa bati.</p><p id="TR130">V manj kot petih minutah po premiku s prejšnje postojanke smo bili ponovno nared za obstreljevanje; ker pa nam je zmanjkalo karteč, smo uporabili netempirane šrapnele. Šele zdaj smo osupli opazili, da na bojni črti ni več osem, ampak le še pet<span class="pagebreak" id="pb.31">31</span> topov, kajti, kakor smo izvedeli pozneje, drugih ni bilo mogoče premakniti, ker je pri enem manjkalo pet konj, deloma so bili mrtvi deloma ranjeni, pri drugem so bili mrtvi vsi konji in ojnica prednjaka polomljena, tretji top pa je popolnoma demoliral sovražnikov artilerijski izstrelek in je bil prav tako prepuščen sovražniku. Medtem ko je strežno osebje teh treh topov, ki so pri bateriji nosili številke 3, 6 in 7, poskušalo topove dvigniti na prednjake in odpeljati, so se sovražni strelci že prebili med našo baterijo, se polastili naših topov in zajeli več topničarjev; eden od voznih topničarjev, ki je s svojim ostrim bajonetom odsekal vprežni jermen, je ušel ujetništvu, vendar je bil zadet v levo nadlaket.</p><p id="TR131">Tudi levo kolo lafete našega topa je zelo poškodoval topovski izstrelek, ki na srečo ni eksplodiral; a uspelo nam ga je spraviti proč v bližino drugih topov in se priključiti bateriji št. 3. Vendar ta top ni bil uporaben, ker je enega od konj med umikom zadela krogla, da je mrtev obležal na tleh, eden od vozarjev pa je bil hudo ranjen.</p><p id="TR132">Zato smo nemudoma dali ukaz: "Stoj!«, naravnali topove in začeli – kakor sem že omenil – hkrati z vsemi drugimi topovi zaradi pomanjkanja karteč streljati z netempiranimi šrapneli.</p><p id="TR133">S tega položaja pa ne mi ne druge baterije niso mogle obstreljevati ježe onkraj vzpetine; tako je imel sovražnik priložnost, da se zateče v ta mrtvi prostor in ponovno v še večjem številu plane na naše baterije.</p><p id="TR134">Navalu tolikšne množice se nismo mogli dolgo upirati, kajti čeprav je naše obstreljevanje sovražnikove vrste sprva razredčilo, so se čez greben tiste vzpetine pred nami začele valiti nove čete in se nam vse bolj približevale; potem ko je vsak od naših topov oddal osem do deset strelov, smo se bili ponovno prisiljeni umakniti.</p><p id="TR135">A medtem ko smo to počeli, je bila ponovno zelo poškodovana vprega našega topa, poleg dveh že izgubljenih konj je strel ranil še tretjega, tako da ni bil več uporaben za službo; zdaj smo imeli le še tri, pa še od teh je bil eden laže ranjen. Ko je voznim topničarjem, od katerih sta bila dva ranjena, uspelo vpreči še zdrave konje, je bil eden od ranjenih ubit, drugega pa je zadel še en strel. Že v naslednjem trenutku je padel še eden od konj in tako smo zadnja še sposobna vpregli vštric.</p><p id="TR136">Komaj je hotel vozni topničar odpeljati top naprej, je padel konj povodnik;<span id="ftn33_return"><a class="notelink" title="Povodnik (Handpferd) je konj, ki ga je desno od vprežnega vajetnega konja na povodcu vodil konjar (Hudelja, Niko: Nemško-slovenski zgodovinski slovar.…" href="#ftn33"><sup>30</sup></a></span> brž je odsekal njegov vprežni jermen in se s prednjakom zapeljal malo naprej, pa tudi tega je moral pustiti v nekem jarku, ker se ga z enim konjem, ki je bil povrhu vsega še hudo ranjen, ni dalo prečkati; zavihtel se je na poslednjega zdravega konja in pobegnil.<span class="pagebreak" id="pb.32">32</span></p><p id="TR137">Ker mi trije preostali strežni topničarji nismo mogli izvleči topa brez vprege, smo se – ne da bi izgubljali kaj dosti besed – pognali v beg, da nas ne bi ujeli sovražni strelci, ki so se nam približali že na 25 do 30 korakov. Jaz sem tekel proti nekemu vozu z municijo in ga poskušal dohiteti.</p><p id="TR138">Med tekom v dežju krogel sem začutil, da se mi trgajo spodnje gube pri plašču; že sem mislil, da sem ranjen, za trenutek sem postal, a takoj stekel naprej in se med tekom prepričal, da mi je krogla, ki mi je priletela med noge, preluknjala le plašč, ki ga spredaj nisem zapel, tako da nisem bil niti malo ranjen. Tiho se zahvaljujoč dobrotnim nebesom sem še hitreje stekel naprej med kroglami in ves zasopel dohitel voz z municijo; od zadaj sem se zavihtel na omarico prednjaka in že smo se v diru vozili proti Chlumu. Ko pa smo se že približevali temu kraju, je postal naval vojaških enot in vozil tako velik, da nismo mogli naprej; kakor hitro sem to ugotovil, sem stopil z voza, zgrabil prednja konja za vajeti in zapeljal voz skozi vrt, katerega ograja je bila že polomljena.</p><p id="TR139">Ker se je naš voz z municijo – zaradi konja, ki je skočil čez vprežni jermen – zamudil in se ločil od naše baterije, sem prevzel poveljevanje in ukazal predjezdecu, kam naj pelje; hkrati sem se nenehno razgledoval po okolici in ugotovil, da se umika že vsa armada in da je sovražnik prodrl v Chlum.</p><p id="TR140">Tega umika niti ne bom poskušal natančneje opisati, ker se kaj takega ne bi posrečilo niti najspretnejšemu novinarju ali pisatelju in tudi najodličnejšemu slikarju ne, še najmanj pa meni – če bi ga hotel tako opisati, da bi si tisti, ki tega ni videl na lastne oči, to mogel vsaj približno predstavljati.</p><p id="TR141">Kolikor daleč je segalo oko, je bila ena sama zmešnjava. Videl si infanterijo raznih regimentov, konjenico, lovce, artilerijo in vsakovrstna vozila. Sredi te zmede je neka pehotna godba nenadoma začela igrati Radetzkijevo koračnico, nakar so se nekateri redki oddelki ponovno postavili v bran, da bi sovražnika, ki nam je bil že trdo za petami, malo zadržali.</p><p id="TR142">Gospod stotnik Kubin<span id="ftn34_return"><a class="notelink" title="Stotnik 1. razreda Johann Kubin (Militär-Schematismus des Österreichischen Kaiserthumes für 1866. Wien: K. k. Hofund Staatsdruckerei, April 1866, str.…" href="#ftn34"><sup>31</sup></a></span> je že prej zbral posamezne dele baterij in ti so začeli ponovno streljati, vendar to ni moglo dolgo trajati, ker so že same sovražnikove množice na nas vplivale skorajda ubijajoče.</p><p id="TR143">Ker z našim municijskim vozom nismo mogli prav nič prispevati k zadrževanju sovražnika, smo se odpeljali in proti večeru, potem ko smo premagali neštete ovire, dospeli v bližino Kraljevega Gradca, oziroma do Labe.</p><p id="TR144">Vzdolž reke pa je bila zmeda največja, kajti vse je hotelo priti na drugi breg, in ker<span class="pagebreak" id="pb.33">33</span> v okolici ni bilo dovolj mostov za tako množico vojaških oddelkov, jo je večina poskušala preplavati; toda mnogi, zlasti tisti, ki niso znali plavati, so našli smrt v valovih.</p><p id="TR145">Na tisoče jih je hitelo proti Labi in na našem bregu je bila tako velika gneča, da so tisti zadaj porivali prednje v vodo.</p><p id="TR146">K še večji nesreči je prispevala kavalerija, ki je pomendrala cele pehotne skupine, druge pa gnala pred sabo (kajti izogniti se na stran je bilo v tej gneči nemogoče) in jih rinila v reko, s čimer je povzročila tako rekoč umetno poplavo, nakar jih je še poteptala, tako da je nastal iz njihovih trupel pravi most, po katerem so se reševali naslednji; to je bila grozljivo žalostna slika, to grozo pa so povečevali še posamezni streli iz sovražnikovih topov.</p><p id="TR147">Ker je bila cesta vsa prekrita z vozovi, ki so obtičali, je bilo nemogoče napredovati po njej; zato smo se z našim municijskim vozom od Chluma raje zapeljali čez polja in travnike in prišli – kot že omenjeno – do Labe v bližini Kraljevega Gradca. V tem okolišu je bilo videti en sam most čez reko in temu smo se približali. A bil je ves zatrpan z vozili, ki so bila polomljena ali brez vprege, zato je bil tudi ta neprehoden. Opaziti je bilo številna vozila, ki so bila last civilnega prebivalstva, vendar so bila prav tako polomljena ali prevrnjena, brez vprege ali brez voznikov, saj so raje zbežali na konjih, ko so izvedeli novico, da prihajajo Prusi.</p><p id="TR148">Ker v tej situaciji ni bilo niti misliti, da bomo mogli naprej, sem ukazal vozniku našega voza, naj zapelje čez cestni jarek na nasip, kjer je bilo ravno še dovolj prostora za naš voz.</p><p id="TR149">Prav tedaj, ko smo hoteli naš načrt uresničiti, nas je zadržal pehotni stotnik na konju, ki je stal poleg voza z vojaško blagajno ravno tam, kamor smo se hoteli mi zapeljati; ker je zaman pozival infanteriste, ki so hiteli k reki, naj odstranijo ovire z mostu, je bil v dokaj mučnem položaju. Nikakor ni hotel popustiti, da bi se mi z našim vozom postavili pred njegov blagajniški voz.</p><p id="TR150">Ko je videl, da sem zgrabil za vajeti prednjih konj in spoznal moj namen, da z njimi prekoračim jarek, se je ves jezen z izdrto sabljo pognal proti nam in nam grozil, da bo pobil vsakogar, ki bi si drznil zapeljati pred njega.</p><p id="TR151">Ker pa sem obdržal vajeti v rokah, ne da bi mu odgovoril, je že zamahnil proti meni, da sem se mu še komaj pravi čas umaknil s skokom v cestni jarek, kajti nerad bi doživel tako smrt, potem ko sem bil vse doslej na skoraj čudežen način obvarovan pred sovražnikovimi kroglami.</p><p id="TR152">Gospodu stotniku ni bilo ne do jezdenja in ne do preskakovanja jarka, zato me je nehal preganjati, in se potem celó vidno razveselil, ko je videl, da sem se z vsemi tremi – strežnim topničarjem in obema voznima topničarjema – energično lotil odstranjevanja ovir z mostu, da bi omogočil prehod čezenj.<span class="pagebreak" id="pb.34">34</span></p><p id="TR153">Ko smo eno stran mostu očistili in se prebili med vozili, smo nadaljevali z delom z drugega brega, kajti tam je stal voz s polomljenim zadnjim kolesom brez vprege, in to je bil glavni vzrok za zastoj. Vendar ga ni bilo mogoče premakniti. Zato smo ga z neizmernim trudom in nadčloveškim naporom bočno porinili na rob brežine pred rampo na mostu, od koder je sam od sebe zdrsnil navzdol.</p><p id="TR154">Drugi voz je vprego še imel, ni pa imel voznika; zato smo konje na ne ravno blag način pognali, da so ga zapeljali v drncu naprej.</p><p id="TR155">Tretji voz je bil last sanitetne čete; na njem je ležal mrtvi ulanec, ki je podlegel udarcu s sabljo po glavi; ko smo odstranili vozova, ki sta stala pred njim, so sanitetnega navzoči vojaki zlahka odpeljali.</p><p id="TR156">Četrti voz na tem bregu je imel ob polomljenem zadnjem levem kolesu privezano vlečno oje in ker je bil brez vprege in ga nismo mogli potisniti ne naprej ne nazaj, smo ga porinili v Labo, kar ni bilo tako težko, ker je bila ograja mostu deloma že odtrgana. Ko smo torej odstranili še četrti voz, je bil most po eni strani prehoden in omogočena nam je bila vožnja proti trdnjavi.</p><p id="TR157">Odslej smo se z našim municijskim vozom ves čas vozili po cesti, ker je bil teren pred trdnjavo zaradi poplave tako razmočen, da sta se tako pehota kot konjenica le s težavo pomikali naprej, za vozove pa je bilo to povsem nemogoče.</p><p id="TR158">Ko smo bili že blizu mesta, smo si upali zapeljati s ceste in nadaljevati pot po razmočenem terenu čez njive, dokler nismo prišli do pontonskega mostu, ki ga je pravkar gradila pionirska četa in je bil že skoraj gotov. Medtem ko smo čakali na našem vozu, smo izvedeli, da nam je sicer dovoljeno, da se peljemo skozi utrdbo, ne pa tudi, da v njej ostanemo, in zato smo sklenili, da bomo toliko časa sledili drugim vozovom, dokler ne najdemo kakšen del našega polka na pohodu ali v kakšnem taboru.</p><p id="TR159">Toda komaj smo to sklenili, je prijezdil stotnik Kubin, ki je zbiral razbitine 6. polka, in glasno vprašal: "Ali ni tu nikogar iz 6. artilerijskega polka?« Seveda sem takoj glasno zaklical "Tukaj« in javil, da je navzočih pet mož in šest konj ter municijski voz konjeniške baterije št. 2; nato sem dobil ukaz, naj se peljem k trdnjavskim vratom, ker bom tam našel dele baterije našega šestega polka.</p><p id="TR160">Kmalu smo prišli do navedenega kraja in tu sem poleg nekaterih topov in voz našega polka našel tudi še nekaj kameradov iz polkovne šole, ki so mi – komaj so me zagledali – pritekli naproti; kar niso nehali praviti o kruti usodi, ki jih je zadela v tej bitki. Tu sem naletel tudi na svojega, meni vedno naklonjenega učitelja iz naše šole, gospoda poročnika Hüblerja,<span id="ftn35_return"><a class="notelink" title="Vincenz Hübler (Militär-Schematismus des Österreichischen Kaiserthumes für 1866. Wien: K. k. Hofund Staatsdruckerei, April 1866, str. 459)." href="#ftn35"><sup>32</sup></a></span> ki je bil v bitki ranjen v trebuh in je ležal na konjskih<span class="pagebreak" id="pb.35">35</span> odejah; približal sem se mu in podal mi je roko ter pojasnil, kakšne vrste rano ima, a hkrati mi je zaupal, da ima malo upanja, da bo spet kdaj zdrav. Potem ko sem se poslovil od tega gospoda, sem se podal nazaj k svojim šolskim kameradom, ki so me spraševali, ali jim lahko dam kaj jesti; žal sem moral na to vprašanje odgovoriti z ne, kajti tudi meni je že nečloveško krulilo v želodcu.</p><p id="TR161">Razen lončka slabe črne kave, ki so nam jo dali pred odhodom iz Nedělišta, in nekaj čebule, ki smo jo izpulili na njivi in pojedli pred bitko, nismo dobili ničesar, ker se tistega dne, kljub temu da smo imeli veliko časa, sploh ni nič kuhalo.</p><p id="TR162">Ker je tudi mene začela mučiti lakota, ki je doslej med svojo aktivnostjo nisem tako zelo občutil, sem se tudi jaz začel bolj intenzivno ukvarjati z reševanjem tega vprašanja, "na kakšen način priti do česa užitnega«; ker so v trdnjavo spuščali samo ranjence, ki naj bi jih prevzeli v bolniško oskrbo, in ker v hišah okoli trdnjave ni bilo dobiti prav nič, ker so njih prebivalci že vse svoje zaloge prodali vojakom, so se nekateri vozni topničarji ponudili, da gredo iskat užitne pridelke na bližnje njive.</p><p id="TR163">Toda veliki upi, ki smo jih stavili na izid tega iskanja, so se hitro razblinili, kajti kmalu so se vrnili z dolgimi obrazi in praznimi rokami.</p><p id="TR164">Ta brezupni položaj nas je navdal s skrajno žalostnim razpoloženjem, v katerem smo kmalu vsi obmolknili, čeprav smo si imeli pravzaprav zelo veliko povedati o svojih doživetjih tega dne.</p><p id="TR165">Voznim topničarjem sem ukazal, naj nakrmijo konje, in sem v ta namen iz prtljažnika municijskega voza vzel vrečo ovsa. Ker tudi konji od jutra niso bili nakrmljeni, so pa ta dan res veliko garali, sem jim namenil večji obrok ovsa, toliko bolj zato, ker so se zaradi pomanjkanja sena morali zadovoljiti le s tem.</p><p id="TR166">Medtem ko so konji jedli, smo mi sedeli drug ob drugem v cestnem jarku in v naši skupini kakor tudi v drugih enotah v bližini je vladala skoraj grozljiva tišina, kajti vsakdo je gledal strmo predse, zatopljen v svoje misli, ki se pri meni in tudi pri drugih niso ukvarjale toliko s hrano, temveč bolj z žalostnimi dogodki minulega dne; marsikdo je izgubil zvestega prijatelja ali dobrega rojaka ali pa mu je nesrečni izid bitke zlomil moč volje.</p><p id="TR167">Neutajljivo dejstvo je, da se je zaradi neuspehov tega dne zelo zamajal tudi doslej vedno očitni pogum artilerijske čete; k temu pa ni pripomoglo le nekoliko oslabljeno zaupanje v druge rodove vojske zaradi njihove slabe oborožitve, ampak tudi prepričanje, da pri vsem pogumu in zavedanju moči pravzaprav ne moremo doseči ofenzivnih uspehov, ker je za uspeh celote potreben pravilno vodeni skupni poseg in pogumno vztrajanje vseh čet.</p><p id="TR168">S tem pa nočem trditi, da je morda drugim četam manjkalo poguma, nasprotno, tako pehota kakor konjenica sta pokazali dejanja, ki so bila polna energije; že po<span class="pagebreak" id="pb.36">36</span> velikanskih izgubah, ki jih je zlasti pehota utrpela zaradi iglenic,<span id="ftn36_return"><a class="notelink" title="Puške na iglo." href="#ftn36"><sup>33</sup></a></span> ki so bile veliko boljše od naših pušk, je bilo tem četam večinoma povsem nemogoče, da bi pokazale ves svoj pogum in tako so polagoma izgubile zaupanje vase.</p><p id="TR169">To žalostno razpoloženje, ki se je vtihotapilo tudi v naš mali oddelek, h kateremu je dodala svoje še skrb za hrano, je za nekaj časa prešlo in se celo spremenilo v napeto radovednost, ko sem nenadoma, ne da bi bil svojim kameradom povedal, kaj nameravam, na hitro vzel iz krušnjaka brisačo, si zavezal levo roko in se tak napotil k malim vratom vhoda v trdnjavo in tam prosil za vstop. Podčastnik straže je poročal svojemu častniku, ki je poveljeval stražnikom, da neki ranjenec zahteva vstop; kmalu za tem so mi vrata odprli in častnik je enemu od mož ukazal, da me pospremi do bolnišnice.</p><p id="TR170">Čeprav mi to častnikovo sočutje prav zdaj ni bilo zaželeno, prav nasprotno, bilo mi je povsem neljubo, sem vseeno s tem vojakom nadaljeval pot, dokler nisva prišla do neke pekarne. Tu sem se ustavil in razložil svojemu spremljevalcu, ki me sploh ni razumel, da moram kupiti kruh; ni mi branil, čakal me je zunaj in bil zelo začuden, ko sem se vrnil s tremi hlebi kruha in brez obveze na roki. Za trenutek je strmel vame, morda je mislil, da me je pekova žena čudežno ozdravila; toda v trenutku, ko nisem več mogel zadrževati smeha, se je razjezil, ker sem ga ukanil, me zgrabil za prej obvezano roko in me med nenehnim preklinjanjem v madžarščini odpeljal nazaj k vhodni straži.</p><p id="TR171">Ko je častnik straže poslušal poročilo o mojem prestopku, se je sprva smehljal, toda potem ko se je obrnil k meni, me je resno pogledal in ukazal, naj me nemudoma aretirajo in spravijo na varno.</p><p id="TR172">Komaj sem slišal, da omenja arest, sem še trdneje prijel svoje tri hlebce kruha in prosil častnika, naj mi prizanese, rekoč, da me je le huda lakota spravila na to misel, kajti razen nekaj repe, ki smo jo našli na njivah, že 40 ur nismo dobili ničesar za pod zob.</p><p id="TR173">Na moje prošnje in tarnanje me je častnik končno le izpustil in ukazal podčastniku, naj mi odpre vhodna vrata.</p><p id="TR174">Ko sem bil spet zunaj trdnjavskega obzidja, sem si oddahnil in se zahvalil nebesom, da sem jo tako poceni odnesel, kajti če bi me bil ta častnik ovadil, strogi kazni ne bi ušel.</p><p id="TR175">Moji kameradi so me vsi napeti čakali v bližini vhodnih vrat in so se nadvse razveselili, ko so videli, da prihajam s tistimi hlebci kruha. V hipu sem bil obkrožen s tolikšnim številom lačnih, da zanje še sto takih hlebcev<span class="pagebreak" id="pb.37">37</span> ne bi zadoščalo, da bi se nasitili. Ko sem razdelil mednje skoraj dvajset koscev, zame ni ostalo skoraj nič.</p><p id="TR176">Malce zlovoljen zaradi svoje darežljivosti sem sedel na prednjak našega municijskega voza in v mislih premleval posledice, ki bi jih ta podvig lahko imel zame.</p><p id="TR177">Okoli 10. ure ponoči se je tu zbrani preostali del strelske rezerve nazadnje le začel premikati; odprli so nam trdnjavska vrata in dovolili prehod z vozmi skozi utrdbo. Po večurnem maršu smo se že v sivem jutru namestili v nekem taboru, vendar kje je to bilo, ne bi vedel povedati.</p><p id="TR178">Naš postanek ni bil dolg, kmalu se je pohod nadaljeval in okoli petih popoldne smo prišli do mesta Vysoké Mýto.</p><p id="TR179">Cesta tja je bila vsa polna topov, vprežnih vozil in enot vseh vrst; tudi veliko ranjenih da, celo mrtve je bilo mogoče videti, ki so šele tukaj podlegli svojim ranam, potem ko so se ranjeni privlekli še tako daleč.</p><p id="TR180">Pozno zvečer so prispele v ta tabor tudi divizijske baterije oziroma preostali deli divizije, nakar so se morali tisti vojaki, ki jih je zbral gospod stotnik Kubin, vrniti k svojim oddelkom.</p><p id="TR181">Ta tabor smo zapustili naslednjega dne, namreč 5. julija, že zgodaj zjutraj in po pohodu, ki je zaradi nenehnih zastojev nadvse dolgo trajal, prispeli do mesta Litomyšl, in se tam utaborili.</p><p id="TR182">Naslednje jutro, 6. julija, smo bili ob 4. uri spet pripravljeni na pohod in kmalu za tem tudi odšli.</p><p id="TR183">Po nadvse težavnem maršu pri sončni pripeki, ki je dosegla več kot 35 stopinj R, smo prispeli, vsi prekriti s prahom, okoli pol štirih popoldne v Koclířov (Katzelsdorf), kjer smo se utaborili prav blizu tega zelo razvlečenega kraja.</p><p id="TR184">Tu so našo baterijo v teku popoldneva spet izpopolnili, namreč z moštvom, konji, topovi, municijo, in oskrbeli z vsem potrebnim. Manjkajočo opremo smo dobili od drugih baterij. Od tega dne je bila naša baterija dodeljena brigadi.</p><p id="TR185">Šele v tem taboru, kjer se je zbrala celotna baterija, odnosno, kar je od nje še ostalo, smo spoznali, kakšne izgube je utrpela v bitki pri Kraljevem Gradcu. Tu naj bi se izpopolnila.</p><p id="TR186">Sovražnik nam je iztrgal štiri topove in tri prednjake; in lahko bi rekli, da smo se dobro zavedali, da je te trofeje plačal za ceno velikih žrtev. Toda tudi naše izgube so bile velike: 46 mož je ostalo na bojišču, nekateri mrtvi, nekateri ranjeni, in le malo se jih je pozneje, ko so se jim rane pozdravile, vrnilo k bateriji.</p><p id="TR187">Dne 7. julija smo zelo pozno odšli iz tega tabora in po triurnem maršu prišli v Moravsko Třebovo (Mährisch-Trübau), in se utaborili kakih 300 korakov daleč južno od tega mesta ob vznožju hriba Hradec pri Kadaňu (Burgstadtl).</p><p id="TR188">Tega dne sem se namenil, da po vojni pošti v kratkih besedah obvestim starše o svojem počutju. Toda komaj sem začel sedeč na prednjaku pisati, je mene in tudi<span class="pagebreak" id="pb.38">38</span> druge pri tem presenetila huda nevihta. Lilo je v potokih, tako da smo bili v kratkem premočeni do kože, a kljub temu nam ni bilo dovoljeno, da bi se zatekli v bližnje hiše in senike.</p><p id="TR189">Ker svojega s svinčnikom začetega in razmočenega pisma nisem hotel dokončati, sem se po nevihti napotil v mesto, da bi tam napisal pismo v kakšni hiši.</p><p id="TR190">Ker pa moja zunanjost, kar je zadevalo uniformo, opremo in čistočo, ni bila v posebno zavidljivem stanju, sem namenoma stopil v neko na zunaj zelo neugledno trgovino in povedal gospodu trgovcu svojo željo; bil je zelo prijazen, vzel je pisalne potrebščine in me povabil v svoje stanovanje v gornjem nadstropju, ki je bilo na moje začudenje tako elegantno opremljeno, da mi je ob vstopu vanj postalo zares neprijetno, ker sem se bal, da bom s svojimi mokrimi in umazanimi oblačili res vse umazal.</p><p id="TR191">Ko je gospod opazil mojo bojazen, mi je ponudil naslonjač in me vzpodbudil, naj kar začnem pisati, nato pa se je odstranil.</p><p id="TR192">Brž ko sem napisal pismo in ga končal, se je gospod vrnil, tokrat v spremstvu svoje žene, ki mi je prinesla skodelico zelo dobrega čaja in poleg tega nekaj sladkarij, ki sem jih kljub resnemu upiranju navsezadnje vendarle moral sprejeti.</p><p id="TR193">Čeprav bi se bil rad še dalj časa zadržal v tem prijetnem stanovanju v družbi prijaznega para, sem se vendarle moral posloviti, ker je bil moj čas dokaj omejen, kajti pred povratkom v tabor sem si nameraval še malo pobliže ogledati mesto.</p><p id="TR194">Prav tedaj je po glavnem trgu ob zvokih vojaške godbe korakala brigada, ki se je podala na vzhodno od mesta ležečo vzpetino in se tam utaborila.</p><p id="TR195">Naslednjega dne je brigada, h kateri je spadala tudi naša baterija, zavzela položaj na hribu južno od Moravske Třebove, da bi zadržala morebitni naskok pruske stranske kolone, ki je bila na pohodu iz Svitavyja (Zwittau) vsaj tako dolgo, dokler se nam ne bi pridružil del kraljeve saške armade, ki je bil na pohodu iz Lanškrouna (Landskron). Potem ko smo medse sprejeli kraljevi saški korpus, smo okoli druge ure zapustili položaj pri Moravski Třebovi in po osemurnem zelo napornem maršu, v katerem nas je spet premočila nevihta, prišli v Konice (Konitz) in se utaborili južno od tega mesta.</p><p id="TR196">Ob 9. uri zvečer se je bataljon z enim topničarskim vodom naše baterije podal na prednjo stražo in zavzel položaj na vzpetinah severno od tega kraja.</p><p id="TR197">Naslednjega dne, to je 9. julija, smo tabor že zgodaj zapustili in odkorakali v Olomouc (Olmütz), kjer smo se utaborili na vojaškem vežbališču; 10. julija smo imeli po daljšem času dan počitka.</p><p id="TR198">Dne 11. julija iz Kojetína (Kojetein) v Kroméříž (Kremsier), kjer smo si nekaj skuhali, da bi lahko popoldne nadaljevali marš v Napajedlo (Napajedl). Prijazne dame iz Kroméříža so nam po svojih deklah poslale razne dodatke za izboljšanje naše vojaške hrane, to je zelenjavo, začimbe itd.; dobil sem dovoljenje, da grem v mesto, in<span class="pagebreak" id="pb.39">39</span> ob tej priliki sem si to mesto z njegovimi znamenitostmi tudi ogledal, pa še škofijski dvorec z umetniškimi zbirkami in čudovitimi parki.</p><p id="TR199">Ko sem bil že na poti v tabor, sem nenadoma zaslišal alarmni signal, in sem kolikor hitro sem mogel, stekel v tabor, kamor sem prišel še pravi čas, da sem lahko pomagal pri pakiranju raznega kuhinjskega orodja in posod.</p><p id="TR200">Ker je kuhanje zmotil alarm, smo morali kotle spraviti na vozove, tako da smo morali odliti juho od še ne povsem kuhanega mesa, oziroma jo zliti proč. Vzrok za ta alarm je bila vest, da so Prusi vkorakali v Brno (Brünn) in da se Bratislavi (Pressburg) približuje pruska glavna kolona; grozila nam je nevarnost, da nas Prusi potisnejo z naše pohodne linije, zato smo se jim morali izmakniti in s hitrimi marši poskusiti čim prej priti v Bratislavo. Zvečer smo prispeli v Napajedlo.</p><p id="TR201">Naslednjega dne smo že zgodaj odkorakali, nato smo imeli v Skalici (Skalitz) štiri ure opoldanskega počitka in spet nadaljevali marš vse do Senice (Szenitz). Dne 14. julija smo že ob četrti uri zjutraj zapustili tabor in korakali preko Malih Krpatov vse do Časte (Schattmannsdorf), kjer smo se utaborili južno od gradu Červený Kameň<span id="ftn37_return"><a class="notelink" title="V orig.: Bibersburg. Imenovan tudi Rotenstein." href="#ftn37"><sup>34</sup></a></span> na neki kopasti vzpetini.</p><p id="TR202">Dne 15. julija marš preko Modre in Pezinoka (Modern und Bösing) v Bratislavo. V Bratislavi smo taborili štiri dni. Dne 18. julija sem šel v mesto, da bi si ogledal njegove znamenitosti.</p><p id="TR203">Iz Bratislave smo odkorakali 20. julija skozi Hainburg, Petronell, Fischamend v Schwechat, kamor smo v dežju vsi premočeni prispeli in se utaborili.</p><p id="TR204">Naslednjega dne smo se odpravili ob šesti uri zjutraj in korakali proti Dunaju, kjer smo deset dni taborili na vzhodni strani Arzenala na poljih vzdolž Raabske železniške proge.<span id="ftn38_return"><a class="notelink" title="Na Arzenalu sta bili sprva dve železniški postaji: od leta 1841Gloggnitzer Bahnhof, poznejšiSüdbahnhof, izhodišče južne železnice, in od leta 1845Raab…" href="#ftn38"><sup>35</sup></a></span>Tu so nas spet dodelili v formacijo polkovne divizije.</p><p id="TR205">Ves material, ki smo ga prejeli od drugih baterij za popolnitev, to je moštvo, konje, topove in municijo itd., smo morali zdaj tem vrniti; potrebno nadomestilo za moštvo smo nato dobili od depotne stotnije<span id="ftn39_return"><a class="notelink" title="Depotna, skladiščna ali založna stotnija." href="#ftn39"><sup>36</sup></a></span> v Dunajskem Novem mestu, konje od vozarskega poveljstva na Dunaju, material za artilerijo in municijo pa od Arzenala.</p><p id="TR206">V tem taboru so me obiskali starši.</p><p id="TR207">Dne 30. julija smo korakali preko Laxenburga in Ebreichsdorfa v Siegersdorf, kjer smo končno spet dobili namestitev po hišah.<span class="pagebreak" id="pb.40">40</span></p><p id="TR208">Po trinajstdnevnem postanku smo morali odkorakati v Wulkaprodersdorf<span id="ftn40_return"><a class="notelink" title="V orig.: Wulka Brodersdorf, zdaj pisano Wulkaprodersdorf, hrv. Vulkaproderštof, madž. Vulkapordány." href="#ftn40"><sup>37</sup></a></span> pri Eisenstadtu, da bi naredili prostor saškim enotam, ki so se nahajale v Badnu, Pottendorfu, Ebenfurtu in okoliških krajih.</p><p id="TR209">V Wulkaprodersdorfu smo ostali do 11. oktobra, ko je naša baterija odkorakala v Dunajsko Novo mesto in tam so jo vkrcali na vagone, da bi z železnico nastopila pohod preko Dunaja, Břeclava, Brna (Brünn), Češke Třébove (Böhmisch-Trübau), Pardubic (Pardubitz) v Josefov, novi dom naše garnizije.</p><p id="TR210">V ta kraj smo prispeli 15. oktobra. Josefov je utrdba, ki kot taka, brez detaširanih zunanjih obratov, nima nobene fortifikacijske vrednosti.</p><p id="TR211">Notranje mesto z okoli 100 hišami je zelo pravilno grajeno in ima ravne ulice in ceste in večinoma državna poslopja, od katerih naj predvsem omenim naslednje: velikansko konjeniško kasarno, kamor se lahko namesti celoten topniški polk v mirodobnem staležu; dva častniška paviljona z okoli 180 stanovanji; poslopje trdnjavskega poveljstva, kjer je nastanjenih okoli 60 častnikov, dalje velika in lepo zidana garnizijska bolnica z vrtom; stavba za artilerijsko vprego s prostornimi skladišči in stavba glavne stražnice, v kateri so prav tako stanovanja za častnike.</p><p id="TR212">Hiš s civilnim prebivalstvom je komaj kakšnih 50 po številu, vse so grajene po enakem načrtu, kot enonadstropne; večji del so bile pod Jožefom II. podeljene dosluženim, pogumnim podčastnikom z edino obveznostjo, da bodo v sto letih odplačali le tisti del stroškov, ki ga je država vložila v gradnjo, torej brez stroškov za gradbeni material.</p><p id="TR213">Josefov, v aprilu 1867 Carl Kastl, predmojster</p></div><!--Notes in [div]--><div class="notes"><div class="note" id="ftn4"><span class="noteLabel">1. </span><div class="noteBody">V originalu Josefstadt, zdaj mestna četrt Jaroméřa.</div> <a class="link_return" title="Go back to text" href="#ftn4_return">↵</a></div><div class="note" id="ftn5"><span class="noteLabel">2. </span><div class="noteBody">Artilerijski polk št. 3 se je imenoval po nadvojvodi Wilhelmu.</div> <a class="link_return" title="Go back to text" href="#ftn5_return">↵</a></div><div class="note" id="ftn6"><span class="noteLabel">3. </span><div class="noteBody">Funt je utežna mera topovskih krogel.</div> <a class="link_return" title="Go back to text" href="#ftn6_return">↵</a></div><div class="note" id="ftn7"><span class="noteLabel">4. </span><div class="noteBody">Baterija je najmanjša topniška enota.</div> <a class="link_return" title="Go back to text" href="#ftn7_return">↵</a></div><div class="note" id="ftn8"><span class="noteLabel">5. </span><div class="noteBody">Tako je zapisano v nemškem originalu. To je bil Adolph Kollarž, stotnik 1. razreda, poprej odlikovan s srebrno medaljo za hrabrost 1. razreda (<span style="font-style:italic">Militär-Schematismus des Österreichischen Kaiserthumes für 1866</span>. Wien: K. k. Hofund Staatsdruckerei, April 1866, str. 458).</div> <a class="link_return" title="Go back to text" href="#ftn8_return">↵</a></div><div class="note" id="ftn9"><span class="noteLabel">6. </span><div class="noteBody">Mirozov je bil znamenje za nočni počitek, ki so ga običajno naznanjali z bobnanjem.</div> <a class="link_return" title="Go back to text" href="#ftn9_return">↵</a></div><div class="note" id="ftn10"><span class="noteLabel">7. </span><div class="noteBody">Asentirati (nem. Assentieren) – vzeti v vojake, novačiti z rekrutiranjem.</div> <a class="link_return" title="Go back to text" href="#ftn10_return">↵</a></div><div class="note" id="ftn11"><span class="noteLabel">8. </span><div class="noteBody">Kvadratni seženj je meril ok. 3,60 m<sup>2</sup>, torej je stražnica merila ok. 43 m<sup>2</sup>.</div> <a class="link_return" title="Go back to text" href="#ftn11_return">↵</a></div><div class="note" id="ftn12"><span class="noteLabel">9. </span><div class="noteBody">Nadporočnik Karl Skladny (prim. <span style="font-style:italic">Militär-Schematismus des Österreichischen Kaiserthumes für 1866</span>. Wien: K. k. Hofund Staatsdruckerei, April 1866, str. 437).</div> <a class="link_return" title="Go back to text" href="#ftn12_return">↵</a></div><div class="note" id="ftn13"><span class="noteLabel">10. </span><div class="noteBody">Depotna ali založna četa je oskrbovalna četa.</div> <a class="link_return" title="Go back to text" href="#ftn13_return">↵</a></div><div class="note" id="ftn14"><span class="noteLabel">11. </span><div class="noteBody">Generalmajor Nikolaus Wilhelm baron Lenk pl. Wolfsberg (1809–1894), takratni drugi "imejitelj« 1. artilerijskega polka "Kaiser Franz Joseph« in deželni topniški direktor. Prim. http://www.biographien.ac.at/oebl_5/136.pdf (zapis z dne 27. 12. 2015).</div> <a class="link_return" title="Go back to text" href="#ftn14_return">↵</a></div><div class="note" id="ftn15"><span class="noteLabel">12. </span><div class="noteBody">Vozni topničarji so jezdili na konjih, ki so vlekli prednjak in top, in so tudi sicer skrbeli za konje. Drugi člani posadke so na pohodu lahko sedeli na prednjaku in ob topu.</div> <a class="link_return" title="Go back to text" href="#ftn15_return">↵</a></div><div class="note" id="ftn16"><span class="noteLabel">13. </span><div class="noteBody">Tako je avtor zapisal v nemškem besedilu, pravilno češko se piše "dobrou noc«.</div> <a class="link_return" title="Go back to text" href="#ftn16_return">↵</a></div><div class="note" id="ftn17"><span class="noteLabel">14. </span><div class="noteBody">"Jest« je avtor zapisal v nemškem originalu.</div> <a class="link_return" title="Go back to text" href="#ftn17_return">↵</a></div><div class="note" id="ftn18"><span class="noteLabel">15. </span><div class="noteBody">V šematizmu najdemo dva polkovnika s tem priimkom: Karl vitez Tiller v. Turnfort je deloval v štabu, Ferdinand vitez Tiller v. Turnfort pa je bil poveljnik 11. artilerijskega polka (<span style="font-style:italic">MilitärSchematismus des Österreichischen Kaiserthumes für 1866</span>. Wien: K. k. Hofund Staatsdruckerei, April 1866, str. 431).</div> <a class="link_return" title="Go back to text" href="#ftn18_return">↵</a></div><div class="note" id="ftn19"><span class="noteLabel">16. </span><div class="noteBody">Nadvojvoda Wilhelm Franz Karl von Habsburg-Lothringen (roj. 1827 na Dunaju, umrl po padcu s konja leta 1894 v Weikersdorfu pri Badnu). V bitki pri Kraljevem Gradcu je poveljeval artileriji in bil tudi ranjen.</div> <a class="link_return" title="Go back to text" href="#ftn19_return">↵</a></div><div class="note" id="ftn20"><span class="noteLabel">17. </span><div class="noteBody">Ludwig August vitez Benedek (1804–1881), feldcajgmojster (Feldzeugmeister) poveljnik ali general artilerije je bil poveljnik avstrijskih sil v bojih pri Kraljevem Gradcu.</div> <a class="link_return" title="Go back to text" href="#ftn20_return">↵</a></div><div class="note" id="ftn21"><span class="noteLabel">18. </span><div class="noteBody">Izraz "Vollblutsterrier« (lovski pes) uporabi avtor tu v šaljivem smislu za vojaka "lovca«.</div> <a class="link_return" title="Go back to text" href="#ftn21_return">↵</a></div><div class="note" id="ftn22"><span class="noteLabel">19. </span><div class="noteBody">Anton Grünkranz je v virih zapisan kot"Unterlieutnant 2. Classe«(prim. <span style="font-style:italic">Militär-Schematismus des Österreichischen Kaiserthumes für 1860</span>. Wien: K. k. Hofund Staatsdruckerei, April 1866, str. 459).</div> <a class="link_return" title="Go back to text" href="#ftn22_return">↵</a></div><div class="note" id="ftn23"><span class="noteLabel">20. </span><div class="noteBody">V orig.: Königgrätz, češko Hradec Králové.</div> <a class="link_return" title="Go back to text" href="#ftn23_return">↵</a></div><div class="note" id="ftn24"><span class="noteLabel">21. </span><div class="noteBody">V orig.: Brotsack je slov. krušnjak ali krušna torba.</div> <a class="link_return" title="Go back to text" href="#ftn24_return">↵</a></div><div class="note" id="ftn25"><span class="noteLabel">22. </span><div class="noteBody">Réaumurjeva temperaturna lestvica. 32°R ustreza 40°C.</div> <a class="link_return" title="Go back to text" href="#ftn25_return">↵</a></div><div class="note" id="ftn26"><span class="noteLabel">23. </span><div class="noteBody">V orig.: Neu Königgrätz, češ. Nový Hradec Králové.</div> <a class="link_return" title="Go back to text" href="#ftn26_return">↵</a></div><div class="note" id="ftn27"><span class="noteLabel">24. </span><div class="noteBody">Prednjak je dvokolesnik, na katerega je med vožnjo priklopljena lafeta (podstavek na kolesih) s topom.</div> <a class="link_return" title="Go back to text" href="#ftn27_return">↵</a></div><div class="note" id="ftn28"><span class="noteLabel">25. </span><div class="noteBody">Krokirati – risati skico pokrajine.</div> <a class="link_return" title="Go back to text" href="#ftn28_return">↵</a></div><div class="note" id="ftn29"><span class="noteLabel">26. </span><div class="noteBody">V orig.: Königsgrätz, češko Hradec Králové.</div> <a class="link_return" title="Go back to text" href="#ftn29_return">↵</a></div><div class="note" id="ftn30"><span class="noteLabel">27. </span><div class="noteBody">V orig.: Chlum, čeprav je bila nemška oblika Klum.</div> <a class="link_return" title="Go back to text" href="#ftn30_return">↵</a></div><div class="note" id="ftn31"><span class="noteLabel">28. </span><div class="noteBody">Podčastniški čin pri topničarjih.</div> <a class="link_return" title="Go back to text" href="#ftn31_return">↵</a></div><div class="note" id="ftn32"><span class="noteLabel">29. </span><div class="noteBody">Lafeta je podstavek topa na kolesih.</div> <a class="link_return" title="Go back to text" href="#ftn32_return">↵</a></div><div class="note" id="ftn33"><span class="noteLabel">30. </span><div class="noteBody">Povodnik (Handpferd) je konj, ki ga je desno od vprežnega vajetnega konja na povodcu vodil konjar (Hudelja, Niko: <span style="font-style:italic">Nemško-slovenski zgodovinski slovar</span>. Ljubljana: Filozofska fakulteta, 2012).</div> <a class="link_return" title="Go back to text" href="#ftn33_return">↵</a></div><div class="note" id="ftn34"><span class="noteLabel">31. </span><div class="noteBody">Stotnik 1. razreda Johann Kubin (<span style="font-style:italic">Militär-Schematismus des Österreichischen Kaiserthumes für 1866</span>. Wien: K. k. Hofund Staatsdruckerei, April 1866, str. 458).</div> <a class="link_return" title="Go back to text" href="#ftn34_return">↵</a></div><div class="note" id="ftn35"><span class="noteLabel">32. </span><div class="noteBody">Vincenz Hübler (<span style="font-style:italic">Militär-Schematismus des Österreichischen Kaiserthumes für 1866</span>. Wien: K. k. Hofund Staatsdruckerei, April 1866, str. 459).</div> <a class="link_return" title="Go back to text" href="#ftn35_return">↵</a></div><div class="note" id="ftn36"><span class="noteLabel">33. </span><div class="noteBody">Puške na iglo.</div> <a class="link_return" title="Go back to text" href="#ftn36_return">↵</a></div><div class="note" id="ftn37"><span class="noteLabel">34. </span><div class="noteBody">V orig.: Bibersburg. Imenovan tudi Rotenstein.</div> <a class="link_return" title="Go back to text" href="#ftn37_return">↵</a></div><div class="note" id="ftn38"><span class="noteLabel">35. </span><div class="noteBody">Na Arzenalu sta bili sprva dve železniški postaji: od leta 1841<span style="font-style:italic">Gloggnitzer Bahnhof</span>, poznejši<span style="font-style:italic">Südbahnhof</span>, izhodišče južne železnice, in od leta 1845<span style="font-style:italic">Raaber Bahnhof</span>, ki je bil izhodišče vzhodne železnice.</div> <a class="link_return" title="Go back to text" href="#ftn38_return">↵</a></div><div class="note" id="ftn39"><span class="noteLabel">36. </span><div class="noteBody">Depotna, skladiščna ali založna stotnija.</div> <a class="link_return" title="Go back to text" href="#ftn39_return">↵</a></div><div class="note" id="ftn40"><span class="noteLabel">37. </span><div class="noteBody">V orig.: Wulka Brodersdorf, zdaj pisano Wulkaprodersdorf, hrv. Vulkaproderštof, madž. Vulkapordány.</div> <a class="link_return" title="Go back to text" href="#ftn40_return">↵</a></div></div></div></body></html>