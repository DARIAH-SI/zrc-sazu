<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>DANILO KOMAVLI</title><meta name="author" content="Martina Ratej"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"><span class="head">DANILO KOMAVLI</span></h1><div class="ss1" id="index-body.1_div.9"><div class="pagebreak" id="pb.086"> [(86)] </div><div class="pagebreak" id="pb.087"> [87] </div><p>V začetku septembra 1920 je kočarsko dekle ob gozdnem potoku pri Benediktu v Slovenskih goricah naletelo na iznakaženo truplo mlajšega moškega, čigar identiteta ni bila ugotovljena. Umora so bili osumljeni člani družine Markuzzi iz Drvanje v Slovenskih goricah. Odpor domačinov do v zadnji tretjini 19. stoletja priseljene družine Markuzzijev je po vrnitvi vojakov s (soške) fronte dodatno poglobil njen italijanski izvor, še zlasti pa izstopajoča uspešnost preživetvenih praks vodilnega člana družine Ivana Markuzzija. <span style="font-style:italic">Johan</span>, kakor so ga klicali domači, oziroma <span style="font-style:italic">Taljan</span> – kot je bil znan domačinom – se je po vrnitvi s fronte kot vojni veteran in invalid uspešno ukvarjal s tihotapstvom in prekupčevanjem, t. i. veriženjem živine, sadja in drugih življenjskih potrebščin. Karizmatični kmet, ki je – kot so nakazovala že njegova imena – v sebi združeval slovensko, nemško in italijansko identiteto, je bil nadarjen tihotapec in verižnik Slovenskih goric.</p><p>Tihotapstvo je bilo v Slovenskih goricah v prvih letih po koncu svetovne vojne zaradi materialnega pomanjkanja in zaradi okoliščin novo nastale avstrijsko-jugoslovanske meje močno razširjeno, poleg tega je bil obmejni pas med germanskim in slovanskim svetom še ves razbolel od ne povsem zaključenih, bolj ali manj prisilnih nacionalnih opredeljevanj pretekle dobe. <span id="ftn241_return"><a class="notelink" title="Pokrajinski arhiv Maribor (dalje PAM), fond: Ožbolt Ilaunig, Kronika sodnije pri Sv. Lenartu in Moje življenje I–XII." href="#ftn241"><sup>241</sup></a></span> Ivan Markuzzi je tako v točno določenem zgodovinskem trenutku v točno določenem zgodovinskem prostoru v sebi združil presečišče dveh nemogočih simbolov: italijanstva in brezkompromisne ter velikopotezne nadnacionalne trgovine.</p><p>Kljub pravni gonji proti družini, ki jo je sprva usmerjal nekdanji soški vojak in italijanski vojni ujetnik, od leta 1920 pa kazenski sodnik okrajnega sodišča v Lenartu Franc Tavželj, so bili Markuzziji v prvi polovici dvajsetih let 20. stoletja začasno oprani krivde za umor neznanca. Vendar iracionalna želja po simbolnem kaznovanju družine med domačini Slovenskih goric ni usahnila. Da je bil v Zgornji Ročici rojeni Ivan Markuzzi med prvo svetovno vojno vojak avstro-ogrske armade, ni v nobenem pogledu izboljšalo njegovega položaja, čeprav so bili udeleženci vojne kot povzročitelji hudih kaznivih dejanj v kazenskih procesih prve jugoslovanske države zaradi preživelih psiholoških travm praviloma deležni posebne obravnave. Kazenski spis, ki ga je mariborsko okrožno sodišče odprlo in vodilo kot primer Markuzzi in tovariši ter ga hrani Pokrajinski arhiv Maribor, kulturnemu zgodovinarju prepričljivo razkriva pomene pojmov tihotapstvo in verižništvo po prvi svetovni vojni, povojno urejanje odnosov v <span class="pagebreak" id="pb.088"> [088] </span>lokalni skupnosti, močno osebnost Ivana Markuzzija ter prelomnost kazenskega procesa, ki je zaznamoval kazensko prakso slovenskega pravosodja v prvem desetletju nove jugoslovanske države. Vse omenjene aspekte sem osvetlila v znanstveni monografiji <span style="font-style:italic">Markuzzijev madež</span>, <span id="ftn242_return"><a class="notelink" title="Mateja Ratej, Markuzzijev madež; rojevanje človekovih pravic po prvi svetovni vojni (Ljubljana: Modrijan, 2017)." href="#ftn242"><sup>242</sup></a></span> na tem mestu pa se bomo posvetili odvetniku Danilu Komavliju in njegovi izjemni vlogi v primeru.</p><div class="ss2" id="index-body.1_div.9_div.1"><h2><span class="head">***</span></h2><p>Potem ko je bil ob koncu leta 1925 ob uspešni združitvi maščevalnih prizadevanj domačinke iz Slovenskih goric, kočarice Elizabete Kovačič, ter poklicnih ambicij prvega mariborskega policista in preganjalca tihotapstva Vekoslava Kerševana obnovljen kazenski postopek zoper Markuzzije, so bili brata Markuzzi in Ivanov prijatelj Mihael Zemljič po zelo odmevnem kazenskem procesu na mariborskem okrožnem sodišču septembra 1926 obsojeni na smrt oziroma nato na dosmrtno ječo, Ivanova žena Ana Markuzzi pa na triletno zaporno kazen. <span id="ftn243_return"><a class="notelink" title="PAM, fond: Okrožno sodišče Maribor 1898–1941, Kzp VIII 88/26 in Kzp VII 1437/34 (v nadaljevanju Kzp VIII 88/26 in Kzp VII 1437/34), sodba V imenu Njeg…" href="#ftn243"><sup>243</sup></a></span></p><p>Na fenomen skušnjave pogroma nad posameznikom zaradi kolektivne travme je več kot tri desetletja pozneje na sojenju proti nacističnemu zločincu Adolfu Eichmannu (Jeruzalem, 1961) opozarjala filozofinja Hannah Arendt, ki je vztrajala pri tem, da mora obtoženi odgovarjati za svoja dejanja in nikakor ne za celotno politiko Tretjega rajha. <span id="ftn244_return"><a class="notelink" title="Hannah Arendt, Eichmann v Jeruzalemu (Ljubljana: Študentska založba, 2007), 15." href="#ftn244"><sup>244</sup></a></span> Vojna (zlasti soška fronta), priključitev Primorske Italiji (1920) ter prihod večjega števila pregnanih Primorcev na Štajersko (predvsem v Maribor) so v dvajsetih letih 20. stoletja pri tamkajšnjem slovenskem prebivalstvu sprožali ambivalentna čustva do Italijanov na splošno. Ob tem je urbano prebivalstvo bržkone lažje obvladovalo negativen odnos do italijanstva, kar nakazuje drobec iz življenja hčere Jožefa Markuzzija: Hanika se je v času najhujšega preganjanja družine zatekla v Maribor, kjer je bila dekla pri družini slovenskega intelektualca Antona Dolarja. <span id="ftn245_return"><a class="notelink" title="Jaro Dolar, Spomini; v preddverju literature (Maribor: Založba Obzorja, 1995), 71–72." href="#ftn245"><sup>245</sup></a></span></p><p>Novo in bistveno razsežnost ter popoln, nepričakovan preobrat primera je pomenila obnova kazenskega procesa leta 1935. Obsojeni za umor neznanca so bili tedaj oproščeni krivde, nekaj let pozneje jim je bila izplačana denarna odškodnina, kar lahko razumemo kot eno prvih pravnih zmag koncepta človekovih pravic na Slovenskem po njegovem popolnem zlomu leta 1914. <span id="ftn246_return"><a class="notelink" title="Hannah Arendt, Izvori totalitarizma (Ljubljana: Študentska založba, 2003), 345–347, 370–384." href="#ftn246"><sup>246</sup></a></span> Za obnovo procesa je bil v največji meri zaslužen pravni zagovornik zaznamovane družine Danilo Komavli. Njegov skoraj desetletni boj za pravice akterjev primera Markuzzi in tovariši je veličasten spomenik humanizmu! Trditi smemo, da je mariborski odvetnik po prvi svetovni vojni spadal med najboljše in najprodornejše slovenske odvetnike s področja kazenskega prava, še zlasti, če vemo, da je neurejen položaj odvetništva na Slovenskem do leta 1929, ko je bil sprejet Zakon o odvetnikih za Kraljevino SHS, v dvajsetih letih 20. stoletja nihal profesionalne standarde odvetniškega poklica. <span id="ftn247_return"><a class="notelink" title="Jelka Melik, »Odvetništvo v Sloveniji 1918–1941«, Arhivi, XXI (1998): 32." href="#ftn247"><sup>247</sup></a></span></p><p>Koliko podobnih anonimnih pravnih bojev je bilo potrebnih, da je lahko koncept človekovih pravic po koncu prve svetovne vojne na pogorišču trpljenja ponovno vstajal kot feniks iz pepela? Danilo Komavli, ki je poleg slovenskega in italijanskega govoril še nemški in francoski <span class="pagebreak" id="pb.089"> [089] </span>jezik, <span id="ftn248_return"><a class="notelink" title="PAM, fond: Okrožno sodišče Maribor 1898–1941, Vr 1020/1927 (v nadaljevanju Vr 1020/1927), Zaslišba obdolženca – Danilo Komavli." href="#ftn248"><sup>248</sup></a></span> je vedel, za kaj se bori, ko se je zavzemal za Markuzzije, pri čemer je imel sam veliko razlogov za sovraštvo do Italijanov. Bil je primorski begunec, ki se je v Maribor preselil le dan pred tem, ko je Kraljevina Italija 23. maja 1915 napovedala vojno Avstro-Ogrski. <span id="ftn249_return"><a class="notelink" title="PAM, fond: Gospodinjska/Domovinska kartoteka, Danilo Komavli." href="#ftn249"><sup>249</sup></a></span> Med Mariborčani je bil znan po tem, da se je skakajoč z ene ledene plošče na drugo v Dravi kopal tudi pozimi. <span id="ftn250_return"><a class="notelink" title="Dolar, Spomini, 72." href="#ftn250"><sup>250</sup></a></span></p></div><div class="ss2" id="index-body.1_div.9_div.2"><h2><span class="head">***</span></h2><p>Danilo Komavli je v kazensko zadevo Markuzzi in tovariši kot njen najpomembnejši člen vstopil poleti 1926, ko sta ga za pravno obrambo najela Jožef Markuzzi in Mihael Zemljič. Oktobra 1926 so vsi štirje obsojenci po odvetnikih Danilu Komavliju in Ferdu Lašiču vložili pritožbe na Stol sedmorice v Zagrebu kot pritožbeno sodišče; Komavli je v pritožbi z enim samim stavkom (sicer več kot deset strani obsegajoče) pritožbe povzel vso delikatnost primera, ki ga je obenem umestil v imaginarij sočasne slovenske in jugoslovanske pravosodne prakse: »Gre za slučaj, kakoršnjih pozna kriminalistika vrlo malo, namreč za obsodbo štirih osumljencev radi zavratnega roparskega umora na škodo osebe, katere identiteta se sploh ni dognala, samo na podlagi indicijev, ki so se šest let po izvršenem zločinu skušali reproducirati pri razpravi.« <span id="ftn251_return"><a class="notelink" title="PAM, Kzp VIII 88/26 in Kzp VII 1437/34, ničnostna pritožba Jožefa Markuzzija in Mihaela Zemljiča, 9. 10. 1926." href="#ftn251"><sup>251</sup></a></span></p><p>Pričakovano je Komavli opozoril na neverodostojnost prič, ki takoj po umoru niso bile sposobne navajanja točnih informacij, kaj šele datumov, šest let po najdbi trupla pa so zlahka postregle z njimi. Očitek je zlasti zadeval pričo Štefana Gečka, ki mu je mariborski odvetnik pripisoval bolezensko mešanje realnosti s fikcijo ter halucinacije. Ker je bilo porotnikom za vse tri obtožene moške zastavljeno popolnoma enako vprašanje, ki je vsebovalo zgolj podatek o zavratnem umoru neznanca s sekiro iz koristoljubja, ni bilo jasno, kdo od njih naj bi udarjal žrtev s sekiro. Če pa bi po njem tolkli vsi trije v isti meri, ali so to počeli drug za drugim ali istočasno? Iz poškodb žrtve je bilo razvidno, da ga ni potolklo več storilcev, temveč samo eden. S tovrstnimi podrobnostmi, ki bi individualizirale krivdo vsakega od obtoženih, se mariborsko sodišče ni ukvarjalo. Tako morda ni bilo povsem naivno upati, da ima ničnostna pritožba na vrhovno sodišče v Zagrebu, ki je bilo zadolženo za ugotavljanje procesnih napak, veliko možnosti za uspeh. <span id="ftn252_return"><a class="notelink" title="Prav tam." href="#ftn252"><sup>252</sup></a></span> Vendar je zagrebško sodišče marca 1927 odločilo, da je pritožba neutemeljena. <span id="ftn253_return"><a class="notelink" title="PAM, Kzp VIII 88/26 in Kzp VII 1437/34, dopis Stola sedmorice Okrožnemu sodišču Maribor, 17. 3. 1927." href="#ftn253"><sup>253</sup></a></span></p></div><div class="ss2" id="index-body.1_div.9_div.3"><h2><span class="head">***</span></h2><p>Kaznjenec mariborske moške kaznilnice Ivan Markuzzi je jeseni 1933 v enem od dokumentov, sestavljenih ob pomoči odvetnika Danila Komavlija in naslovljenih na mariborsko okrožno sodišče, podal neverjetno natančno, sijajno refleksijo odnosa lokalne skupnosti do njegove družine: »Nas so pa imeli v okolici za Italijane, ljudje so nas smatrali za privandrance in ker smo tudi mi <span class="pagebreak" id="pb.090"> [090] </span>bili tihotapci in v očeh nekaterih ljudi nismo bili priljubljeni, se je nas tudi dolžilo dejanje.« <span id="ftn254_return"><a class="notelink" title="PAM, Kzp VIII 88/26 in Kzp VII 1437/34, dokazni predlog sodišču v Mariboru, 23. 10. 1933." href="#ftn254"><sup>254</sup></a></span> Odklonilni odnos lokalne skupnosti do »privandranega« imena Markuzzi, ki je kot iracionalen odpor do tujstva obstajal vse od priselitve družine v Drvanjo, je bil opazen zlasti leta 1905, v času umora Ivanove visoko noseče najstniške sestre Marije Terezije. Po umoru nosečega dekleta so se v Slovenskih goricah kot temne sence vlekle govorice, da jo je zvabil v bližnji sadovnjak in ji prerezal trebuh osramočeni oče Angelo Markuzzi, ki je nato s pretkanostjo spravil v zapor dekletovega ljubimca – takih podrobnosti se je celo trideset let po umoru dekleta na graškem sodišču spominjala priča v zadevi Markuzzi in tovariši. <span id="ftn255_return"><a class="notelink" title="PAM, Kzp VIII 88/26 in Kzp VII 1437/34, Zaslišba priče – Anton Senekowitsch, 19. 4. 1935." href="#ftn255"><sup>255</sup></a></span></p><p>Odpor do Markuzzijevih je dobil z vlogo italijanske države v prvi svetovni vojni in po njej nesluten zagon ter podlago za izločitev družine iz skupnosti. Po prvi svetovni vojni so podobo Italije v mariborskih časopisih krojila poročila in komentarji o jugoslovansko-italijanskih pogajanjih o vračanju vojnih ujetnikov, Rapalski pogodbi novembra 1920 in italijanski priključitvi Primorske ter o nasilju italijanskih nacionalistov nad Slovenci, tudi v mesecih pred obsodbo v primeru Markuzzi in tovariši pred mariborskim sodiščem. <span id="ftn256_return"><a class="notelink" title="»V drugih državah«, Slovenski gospodar, 27. 5. 1926, 3; 26. 8. 1926, 2; 9. 9. 1926, 2." href="#ftn256"><sup>256</sup></a></span> Da je italijanstvo po koncu vojne na Slovenskem vzbujalo odpor, ni bilo težko razbrati iz medijskega odziva na slovesen sprejem papeškega odposlanca poleti 1920 v Mariboru, kjer je našlo začasni ali stalni dom večje število primorskih beguncev: »V Primorju gorijo narodni domovi in druge jugoslovanske hiše, tisoči naših bratov, spravljeni na beraško palico, so morali pobegniti k nam, da rešijo golo življenje pred italijanskim divjaštvom. V Mariboru pa se bodo oficijelnim Italijanom […] prirejale podoknice.« <span id="ftn257_return"><a class="notelink" title="»Torej vendar!«, Mariborski delavec, 27. 7. 1920, 2." href="#ftn257"><sup>257</sup></a></span> Kakor septembra 1926 ni potrebovala nikakršne urejene razlage pravna gonja proti imenu Markuzzi, tako ni potreboval pojasnila vzklik novinarja, ki je nekaj mesecev pred tem pisal o ameriško-italijanskih odnosih: »Italiji Jugoslavija ne sme zaupati!« <span id="ftn258_return"><a class="notelink" title="»Iz drugih držav«, Mariborski gospodar, 29. 4. 1926, 3." href="#ftn258"><sup>258</sup></a></span></p><p>Drzni Ivan Markuzzi, ki se je kot nekdanji vojak zlahka spopadal s strahom in negotovostjo, ki sta spremljala njegovo tihotapsko dejavnost, se je malo oziral na kolektivno travmo glede italijanstva. Ker je tudi njegov odvetnik in primorski begunec Danilo Komavli zadevi namenil leta svojega prostega in službenega časa, lahko sklepamo ne le, da se je nesrečnega prepleta vnetljivih pojmov tihotapstvo in italijanstvo v osebi Ivana Markuzzija natančno zavedal, temveč, da se je takšni splošni zavrnitvi jasno uprl. Poleg tega, da sta bila kaznjenec Markuzzi in odvetnik Komavli vrstnika, ob obsodbi za umor leta 1926 oba na pragu štiridesetih, ter oba nekdanja nabornika 47. pehotnega polka avstro-ogrske vojske, <span id="ftn259_return"><a class="notelink" title="PAM, Kzp VIII 88/26 in Kzp VII 1437/34, Zaslišba obdolženca – Ivan Markuzzi, 12. 1. 1926; PAM, Vr 1020/1927, Zaslišba obdolženca – Danilo Komavli, 4. …" href="#ftn259"><sup>259</sup></a></span> jima je bila skupna tudi povezanost z italijanstvom. Danilo Komavli se je iz Trsta, kjer je bil zaposlen v odvetniški pisarni Mateja Pretnerja kot eni prvih slovensko delujočih v Trstu, <span id="ftn260_return"><a class="notelink" title="»Matej Pretner«, Slovenska biografija, pridobljeno marca 2017." href="#ftn260"><sup>260</sup></a></span> v Maribor preselil maja 1915. V času kazenskega procesa proti Markuzzijem je v Desklah rojeni Komavli živel pri materi Amaliji, r. Mozetič, nekdanji učiteljici ročnih del, na mariborski Stolni ulici, kjer je ostal <span class="pagebreak" id="pb.091"> [091] </span>do leta 1930, ko se je preselil na Prešernovo ulico 4; tam je bila že dotlej njegova odvetniška pisarna. V Mariboru so po prvi svetovni vojni živele tudi tri Komavlijeve sestre, med katerimi je bila Valerija poročena z bratovim odvetniškim partnerjem Franjem Macarolom, prav tako primorskim beguncem. Komavli se je v Mariboru poročil z osemnajst let mlajšo primorsko begunko, Goričanko Pavlo Podgornik, <span id="ftn261_return"><a class="notelink" title="PAM, Kzp VIII 88/26 in Kzp VII 1437/34, Predložitev pooblastila, 7. 6. 1926; PAM, Gospodinjska in Domovinska kartoteka za Danila Komavlija; »Premene p…" href="#ftn261"><sup>261</sup></a></span> verjetno leta 1930, ko se je odselil od matere, medtem ko je bil v času, ko so bili obsojeni Markuzziji, še samski. <span id="ftn262_return"><a class="notelink" title="PAM, Vr 1020/1927, Zaslišba obdolženca – Danilo Komavli, 4. 11. 1927." href="#ftn262"><sup>262</sup></a></span></p></div><div class="ss2" id="index-body.1_div.9_div.4"><h2><span class="head">***</span></h2><p>V slovenskem javnem prostoru je bilo po prvi svetovni vojni prisotno svojstveno dojemanje pojmov tihotapstvo in verižništvo (tj. prekupčevanje). Zdi se, da je prava vsebina obeh pojmov kar najbolj zadevala vzpostavljanje in urejanje povojne družbe, pri čemer so vodilno vlogo v polju javnega opravili pravniki v očitnem prizadevanju po čimprejšnji okrepitvi pravne države; hkrati je na ravni oblikovanja mirnodobnih medčloveških odnosov zadevala razočaranje preživelih, ki jim čas miru ni prinesel pričakovane odrešitve, temveč životarjenje v pomanjkanju. Revščina je v ljudeh vzbujala nezadržno hrepenenje po materialnih dobrinah in glodajočo zavist do tistih, ki so dobrine imeli. Ob nadvse razširjeni rabi obeh izrazov za pojasnjevanje najrazličnejših antagonizmov povojne družbe – za ilustracijo omenimo govor o »tihotapskih načinih« delovanja strankarske politike ali dojemanje zgodovinskega trenutka v sferi javnega kot »verižniško praktičnega časa« <span id="ftn263_return"><a class="notelink" title="»Občinski volilni red za Slovenijo«, Mariborski delavec, 20. 5. 1920, 1." href="#ftn263"><sup>263</sup></a></span> – ni nenavadno, da se je moral, denimo, lenarški notar Franc Stupica sredi februarja 1920 s časopisno izjavo braniti očitkov očividcev o »tihotapskem sprehodu« v sosednjem Cmureku, medtem ko je mariborski okoličan Simon Prah mesec dni pred tem v časopisnem oglasu pozival znance in neznance iz lokalne skupnosti, ki so širili govorice, da tihotapi živino v Avstrijo, naj v zameno za denarno nagrado 20.000 kron predložijo še dokaze. <span id="ftn264_return"><a class="notelink" title="»Simon Prah, Poslano«, Mariborski delavec, 16. 1. 1920, 4; »Lična družba«, Mariborski delavec, 17. 2. 1920, 3." href="#ftn264"><sup>264</sup></a></span></p><p>Cinizma ni bilo težko opaziti niti v časopisni notici iz sredine februarja 1920, ki jo velja zaradi zgovornosti v luči primera Markuzzi in tovariši objaviti v celoti:</p><blockquote class="quote"><p>»Razen bolezni je rodila vojna tudi nove stanove, od katerih se osobito odlikujeta dva ter sta že takoj prvi čas zamikala neštevilne vrste ljudi, ki se poprej še niso mogli odločiti, kakšen življenjski poklic bi si izbrali. Doslej poznani poklici so združeni več ali manj z gotovim trudom, pa tudi navadno ne nosijo človeku onega dobička, katerega bi si želel. Nova stanova pa omogočita človeku, da postane v najkrajšem času milijonar. Ta dva nova poklica se imenujeta – tihotapstvo in verižništvo. Toda dočim so dosedanji stari solidni poklici več ali manj od države priznani, sta ta dva poklica doslej še nepriznana. Niti koncesije se ne more dobiti zanje. Nasprotno, država jih najstrožje preganja. Dan za dnem čitamo v ljubljanskih listih o velikanskih uspehih novega urada zoper navijanje cen in tihotapstvo. Kar velja za Ljubljano, pa ne velja za – Maribor. Še nikoli nismo slišali, da bi se kakemu mariborskemu tihotapcu ali verižniku skrivil kak las. O novi ekspozituri sploh ne vemo, če obstoja ali ne. Radi tega <span class="pagebreak" id="pb.092"> [092] </span>pozivljamo preganjane ljubljanske tihotapce in verižnike kakor tudi druge iz naše troedine domovine, naj se nasele v Mariboru, kjer bodo varni.« <span id="ftn265_return"><a class="notelink" title="»Nov poklic,« Mariborski delavec, 14. 2. 1920, 2–3." href="#ftn265"><sup>265</sup></a></span></p></blockquote><p>Omeniti velja ljudsko igro <span style="font-style:italic">Tihotapec</span>, ki jo je leta 1923 po predlogi Josipa Jurčiča priredil katolištvu predan gimnazijski profesor Marko Bajuk, <span id="ftn266_return"><a class="notelink" title="Marko Bajuk, Tihotapec; ljudska igra v petih dejanjih (Ljubljana: Jugoslovanska knjigarna, 1923)." href="#ftn266"><sup>266</sup></a></span> in dramo Alojzija Remca iz leta 1922 <span style="font-style:italic">Kirke</span>, ki jo je pravnik, književnik in ptujski župan v letih 1935–1941 podnaslovil <span style="font-style:italic">Verižniška komedija</span>. Delo, ki je bilo še istega leta prvič uprizorjeno v mariborskem gledališču, razkriva tragično ljubezensko zgodbo med pohlepno prekupčevalko in veleposestnico Berto ter veteranom prve svetovne vojne Andrejem Krševanom, poštenju in humanističnim idealom predanim filozofom. Zaljubljeni idealist, ki je priča verižniškim poslom svoje izbranke in njenih poslovnih partnerjev, vsaj nekaj časa trdno verjame v možnost preobrazbe čarovnice Kirke (tj. Berte), ki ljudi spreminja v svinje. <span id="ftn267_return"><a class="notelink" title="Alenka Goljevšček, Od A(brama) do Ž(upančiča): vsebine 765 dram slovenskih avtorjev (Ljubljana: Slovenski gledališki muzej, 2011), 664–665 (na dramo K…" href="#ftn267"><sup>267</sup></a></span></p><p>Zaradi (ponovno pravniškega) položaja avtorja je registre tedanjih pomenov pojmov tihotapstvo in verižništvo preigravala tudi razprava, ki je aprila 1920 pod naslovom <span style="font-style:italic">Za javno moralo</span> izšla v več delih v liberalnem <span style="font-style:italic">Mariborskem delavcu</span>. Ivan Jančič, ki je kot vodja mariborskih državnih tožilcev (od jeseni 1927) dobro poznal primer Markuzzi in tovariši, je v njej jasno izrazil gnus in odpor do tihotapcev in prekupčevalcev:</p><blockquote class="quote"><p>»Barantanje v majhnem je verižništvo in tihotapstvo v velikem. In oboje temelji na delamržnosti in lenobi v zvezi s pohlepnostjo, pridobiti si čez noč premoženje, in oboje je dandanašnji največje zlo. Kdo ne trguje več danes? Vsi različni mladi postopači, ki jim ni za delo, pač pa za dobro življenje 'trgujejo', v resnici pa odirajo ljudi, jih sleparijo in izsesavajo iz ljudstva zadnje kapljice krvi.« <span id="ftn268_return"><a class="notelink" title="Ivan Jančič, »Za javno moralo«, Mariborski delavec, 31. 3. 1920, 1–2; 1. 4. 1920, 1–2." href="#ftn268"><sup>268</sup></a></span></p></blockquote><p>Ni moglo biti naključje, da sta se pojma verižništvo in tihotapstvo pomensko močno pokrivala s pojmoma brezdelje in lenoba. Delavnost, marljivost, pridnost, skromnost, vdanost ipd. so bile po prvi svetovni vojni osrednji, največkrat pa tudi edini kazalnik vrednosti (kmečkega) posameznika v razmerju do lokalne (kmečke) skupnosti. <span id="ftn269_return"><a class="notelink" title="Glej npr.: Mateja Ratej, Vojna po vojni; štajerske kmečke družine v dvajsetih letih 20. stoletja (Ljubljana: Založba Modrijan, 2015)." href="#ftn269"><sup>269</sup></a></span> Tako ne preseneča, da je pravnik Jančič s prstom kazal ravno na slovensko podeželsko prebivalstvo, ki ga je bilo po njegovem mnenju še mogoče ubraniti pred tihotapstvom, saj je »neokuženo od različnih nemoralnosti vojne, v njihovih srcih in dušah še klije tista poštenost in pravičnost, ki smo je bili vajeni pred vojno«. Bil je neomajen v prepričanju, da je po koncu vojne v ljudeh kronično zamrl občutek za »moje in tvoje«, <span id="ftn270_return"><a class="notelink" title="Ivan Jančič, »Za javno moralo«, Mariborski delavec, 31. 3. 1920, 1–2; 1. 4. 1920, 1–2." href="#ftn270"><sup>270</sup></a></span> pri čemer se je lahko ob umanjkanju statistik oprl zgolj na občutek, da so bili povojni zapori prenapolnjeni s tatovi, medtem ko so bili tatovi pred vojno izjema, »nekakšni izvržki družbe«. <span id="ftn271_return"><a class="notelink" title="»O tatovih«, Mariborski delavec, 30. 3. 1920, 2." href="#ftn271"><sup>271</sup></a></span> Hitro spreminjanje vrednot in vzpostavljanje novih v <span class="pagebreak" id="pb.093"> [093] </span>povojni družbi, ki je bilo pogosto razumljeno kot moralno propadanje, pač nikogar ni moglo pustiti hladnega.</p><p>Še pomembnejše od Jančičevega besedila je za razumevanje družbenih razsežnosti primera Markuzzi in tovariši razmišljanje drugega vplivnega pravnika. Marca 1920 je v liberalnem <span style="font-style:italic">Slovenskem narodu</span> svoje poglede razgrnil Metod Dolenc, ki je v tistem času postal redni profesor za kazensko pravo na ljubljanski pravni fakulteti. Ta plodoviti pisec je bil izredno slikovit tudi kot opazovalec povojne družbe:</p><blockquote class="quote"><p>»Vodo bi v Savo nosil, ako bi hotel dopovedovati, kako strašno se je razpasla vsled vojne delomržnost. Vojaki, mladeniči in možje v najboljši dobi delazmožnosti so bili mesece, leta brez pravega dela. V bojni črti, kjer so tvegali svoje življenje, se jih je lotevala nekakšna togost duha, ki ljubezni do dela ni pospeševala. V zaledju pa, kjer je bilo morda še več vojakov kakor spredaj, pa se je delalo pri nezadostni hrani baš toliko, kolikor je bilo neobhodno potreba, da se ni zabredlo v kazen. […] Pri brezdelju se je pohlep po tujem blagu razpasel do bolezenske vzhičenosti.« <span id="ftn272_return"><a class="notelink" title="Metod Dolenc, »Boj zoper tatove in enake zločince«, Slovenski narod, 25. 3. 1920, 2; 27. 3. 1920, 1." href="#ftn272"><sup>272</sup></a></span></p></blockquote><p>»Grabežljivi sodrgi«, med katero je vojni veteran Metod Dolenc prišteval tatove, goljufe, verižnike, tihotapce, ponarejevalce denarja ipd., je pripisoval t. i. antisocialno miselnost kot posledico vojne, zaradi katere omenjeni po njegovem mnenju niso bili več sposobni trdne moralne presoje o lastništvu nad stvarmi. Bil je mnenja, da vsaj polovica kaznivih dejanj, ki so jih vsakodnevno zagrešili, ni prišla pred sodišča, saj se oškodovani zaradi strahu pred maščevanjem in nezaupanja v nove državne organe niso odločali za prijave. Kar najtrdnejše je bilo tudi profesorjevo prepričanje, da je mlado slovensko kazensko sodstvo pred zgodovinsko nalogo:</p><blockquote class="quote"><p>»Kazen mora vplivati vzgajajoče na storilca, pa tudi na druge, ki so na tem, da podležejo skominam pohlepa po tujem blagu. Vzgojevalni pomen pa ni dosežen, če se odpravljajo tatvine s par dnevi, tedni. […] Raz kriminalistično stališče priporočam neizprosen, energičen boj zoper tatove in enake zločince, kličem nujno, naj se jim da občutiti vsa strogost obstoječih zakonov, za katere se oni kar nič ne brigajo.« <span id="ftn273_return"><a class="notelink" title="Prav tam." href="#ftn273"><sup>273</sup></a></span></p></blockquote><p>Individualizacija kazni, ki je njen vzgojni učinek usmerila v povzročitelja kaznivega dejanja, njegove značajske značilnosti, življenjske okoliščine ipd., je bila skupaj s povečanimi pristojnostmi sodnika pri določanju kazni ena od pridobitev novega jugoslovanskega kazenskega zakonika, ki je začel veljati leta 1930, medtem ko se je stari (avstro-ogrski) zakonik, po katerem so bili leta 1926 obsojeni akterji primera Markuzzi in tovariši, pri izreku kazni ukvarjal predvsem z njenim vzgojnim vplivom na družbo kot celoto. <span id="ftn274_return"><a class="notelink" title="Aleksander Maklecov, »Novo kazensko pravo Kraljevine SHS. Idejne osnove reforme«, Slovenski pravnik, št. 7–8 (1929): 182, 186." href="#ftn274"><sup>274</sup></a></span></p></div><div class="ss2" id="index-body.1_div.9_div.5"><h2><span class="head">***</span></h2><p>Mariborsko okrožno sodišče je 22. avgusta 1935 razveljavilo sodbo v zadevi Markuzzi in tovariši iz leta 1926; kaznjenci so lahko po več kot devetih letih zapustili zidove mariborske moške kaznilnice. Sodišče ni povedalo veliko o kazenski zadevi, a mnogo o mestu, katerega življenje je postajalo iz dneva v dan bolj nasičeno s skrajnostmi, da je v avgustovski noči, ko je visela na nitki usoda treh kaznjencev, enaintridesetletni brezposelni trgovski pomočnik Leopold norel po Glavnem <span class="pagebreak" id="pb.094"> [094] </span>trgu v prepričanju, da je Hitler. <span id="ftn275_return"><a class="notelink" title="»Za Hitlerja se je izdajal«, Mariborski večernik Jutra, 20. 8. 1935, 3." href="#ftn275"><sup>275</sup></a></span> Prvi od razlogov za razveljavitev sodbe iz leta 1926 se je nanašal na »nenaravno« dejstvo, da so obremenilne priče z leti prinašale vse več (namesto vse manj) podrobnosti v breme obsojencev. Sodniki so sklepali, da so prebivalci širše okolice Drvanje, »kot je na deželi navada«, iz nepomembnih in neznatnih dogodkov ter okoliščin zgodbi postopno dodajali posamezne nianse ter jo sčasoma oblikovali v uničujočo teorijo za Markuzzije:</p><blockquote class="quote"><p>»V tej atmosferi neprijateljskega razpoloženja prič proti obtožencem je bilo povsem naravno, da se je najprej nejasna in samo na splošno sum izražajoča ljudska govorica vedno bolj širila in dobivala vedno konkretnejše oblike […] in je pri tem nujno morala zaiti v neobjektivnost in neresnico ter naravno tudi v protislovje.« <span id="ftn276_return"><a class="notelink" title="PAM, Kzp VIII 88/26 in Kzp VII 1437/34, sodba V imenu Njegovega Veličanstva Kralja, 22. 8. 1935." href="#ftn276"><sup>276</sup></a></span></p></blockquote><p>Logična posledica razveljavitve sodbe avgusta 1935 je bila, da je tudi Ivanova soproga Ana Markuzzi v začetku septembra istega leta ob pravni podpori Danila Komavlija uspešno vložila predlog za obnovo kazenskega postopka v svojo korist. <span id="ftn277_return"><a class="notelink" title="PAM, Kzp VIII 88/26 in Kzp VII 1437/34, predlog Ane Markuzzi za obnovo kazenskega postopka, 4. 9. 1935." href="#ftn277"><sup>277</sup></a></span> Kot četrta udeleženka primera Markuzzi in tovariši je bila še pred koncem septembra 1935 oproščena vseh obtožb v zvezi z umorom neznanca iz leta 1920. <span id="ftn278_return"><a class="notelink" title="PAM, Kzp VIII 88/26 in Kzp VII 1437/34, sodba V imenu Njegovega Veličanstva Kralja, 18. 9. 1935." href="#ftn278"><sup>278</sup></a></span></p><p>Kako to, da so pristojni sodniki mariborskega sodišča, ki so v razveljavitveni sodbi obenem zapisali, da ne obstajajo zadostni dokazi, da bi krivdo za umor neznanca iz leta 1920 naprtili komu drugemu, šele avgusta 1935 sprejeli trditve Ivana Markuzzija, da je bil z vsemi obremenilnimi pričami v večletnem, tudi sodnem sporu? Čemu je šla zahvala, da so sodniki končno prepoznali velikanska neskladja med posameznimi deli izpovedi ključnih prič Štefana Gečka in Elizabete Kovačič ter njene ožje družine? Je bila razveljavitev sodbe akterjem primera Markuzzi in tovariši kot unikum tedanje slovenske pravosodne prakse rezultat poguma, iznajdljivosti, sistematičnosti, daljnovidnosti in nepopustljivosti zagovornika Danila Komavlija? Ali pa je bila rehabilitacija bratov Markuzzi in Mihaela Zemljiča poleti 1935 dokaz, da se je jugoslovanskemu/slovenskemu pravosodnemu sistemu po koncu prve svetovne vojne in po prehodu v novo državo uspelo osvoboditi nizkih strasti od vojne psihično in fizično poškodovanih ljudi in se konsolidirati po sprejetju novega kazenskega zakonika? Kljub splošnim ugotovitvam sodnikov o pomanjkljivo izvedeni policijski preiskavi nazadnje nihče med njimi ni ovrednotil niti vloge sodnikov v Lenartu niti tedaj že nekdanjega komandirja orožniške postaje v Sveti Trojici Gregorja Lesjaka, ki je v času pred izrekom sodbe in po njem pomembno usmerjal ljudske govorice izključno v škodo članov družine Markuzzi.</p></div><div class="ss2" id="index-body.1_div.9_div.6"><h2><span class="head">***</span></h2><p>Od realnih težav treh bivših kaznjencev mariborske moške kaznilnice ločeno poglavje primera Markuzzi in tovariši je bila avgusta 1935 s fotografijami akterjev in glavnih prizorišč podprta medijska zgodba, bržkone ena prvih te vrste v slovenskem prostoru, ki se je razvijala na naslovnicah <span style="font-style:italic">Mariborskega večernika Jutra</span>; v duhu dramatičnih presežnikov – »največji proces naše dobe«, »podobnega ne pozna naša justica«, »senzacionalen obnovitveni proces«, »Vivat iustitia!«, »monstre proces«, »edinstven primer v naši kriminalistiki«, »krvava pot izpod vešal skozi <span class="pagebreak" id="pb.095"> [095] </span>grozo težke kazni do ponovne razprave« ipd. – je bila katarzično končana pod naslovom »Trije k življenju obujeni«. <span id="ftn279_return"><a class="notelink" title="»Največji proces naše dobe«, Mariborski večernik Jutra, 20. 8. 1935, 1–2; »Vivat iustitia!«, Mariborski večernik Jutra, 21. 8. 1935, 1–2; »Trije k živ…" href="#ftn279"><sup>279</sup></a></span> Akterjem nesrečnega primera prav tako vseskozi odprto naklonjena, a vendarle stvarneje zajeta je bila zgodba o »mariborskem procesu« v liberalnem <span style="font-style:italic">Jutru</span>, <span id="ftn280_return"><a class="notelink" title="»Nova razprava o umoru pred 15 leti«, Jutro, 20. 8. 1935, 3; »Mariborski proces«, Jutro, 21. 8. 1935, 2; »Mariborska razprava pred odločitvijo«, Jutro…" href="#ftn280"><sup>280</sup></a></span> medtem ko je obnovitveni proces dobil najbolj skopo odmerjen prostor in umirjen poročevalski ton v <span style="font-style:italic">Slovencu</span>, osrednjem časopisu Slovenske ljudske stranke. <span id="ftn281_return"><a class="notelink" title="»Proces Markuzzi-Zemljič«, Slovenec, 20. 8. 1935, 3; »Na smrt obsojeni spet pred sodniki«, Slovenec, 21. 8. 1935, 3; »Skrivnost zločina v Benediškem g…" href="#ftn281"><sup>281</sup></a></span></p><p>Da sta liberalna časopisa podrobno spremljala Markuzzijev proces s posebno slastjo do poudarjanja napredka slovenskega sodstva (»o procesu se bo razpisalo prav gotovo tudi svetovno časopisje« <span id="ftn282_return"><a class="notelink" title="»Trije k življenju obujeni«, Mariborski večernik Jutra, 22. 8. 1935, 2–4." href="#ftn282"><sup>282</sup></a></span></p><p>) ter poudarjanja suverenih vlog sodnika Josipa Lenarta in odvetnika Danila Komavlija, ni moglo biti naključje, temveč je kazalo na strankarsko prerivanje za vpliv na področju sodstva po prevzemu oblasti Slovenske ljudske stranke v Dravski banovini (v vladi Milana Stojadinovića) konec junija 1935; po poročilu novomeških pravnikov, pristašev Slovenske ljudske stranke, je bilo jeseni 1924 med 290 slovenskimi sodniki in državnimi tožilci (tedaj pravdniki) le štiriindvajset (tj. osem odstotkov) strankinih pristašev. <span id="ftn283_return"><a class="notelink" title="PAM, fond: Anton Korošec, Spisek pristašev Slovenske ljudske stranke med sodniki, državnimi pravdniki in naraščajem na območju Slovenije, 6. 10. 1924." href="#ftn283"><sup>283</sup></a></span></p><p>»Domačini so ju sovražili,« je bil jasen poročevalec <span style="font-style:italic">Mariborskega večernika Jutra</span>, ki je skušal bralcem približati življenje bratov Markuzzi pred umorom neznanca jeseni 1920; v piščevi dikciji ni bilo več ne duha ne sluha o kolektivni odklonitvi italijanstva, tihotapstva ali verižništva, temveč so bili tu prvi dragoceni poskusi refleksije dvajsetih let 20. stoletja, ki jih je povojna družba močno potrebovala: »Pa tudi se je prva leta po vojni dogajal zločin za zločinom, kar je spravljalo ljudi iz ravnotežja in se tudi često niso zavedali hudih posledic, ki bi jih utegnil povzročiti njihov jezik.« Da so podobe postaranih obrazov in plešastih glav bratov Markuzzi (»obema se pozna, da nista našega rodu«), slabega zdravstvenega stanja Mihaela Zemljiča, ki sta ga morala pri hoji in vstajanju s sedeža v sodni dvorani podpirati paznika, ter »grenkih solz« treh od njegovih šestih otrok, ki so spremljali razpravo med občinstvom, leta 1935 vzbujale sočutje, ni bilo samoumevno; kazalo je na to, da je do človeških stisk brezčutna povojna družba dvajsetih let 20. stoletja vztrajno krepila socialno rahločutnost. O tem je pričalo tudi nenavadno veliko zanimanje javnosti za tridnevno razpravo obnovitvenega procesa: »Prav gotovo še pri nobeni razpravi ni poslušajoče občinstvo tako sočustvovalo z obtoženci.« <span id="ftn284_return"><a class="notelink" title="»Največji proces naše dobe«, Mariborski večernik Jutra, 20. 8. 1935, 1; »Vivat iustitia!«, Mariborski večernik Jutra, 21. 8. 1935, 1; »Oproščeni«, Mar…" href="#ftn284"><sup>284</sup></a></span></p><p>Velika množica ljudi je po razveljavitvi sodbe iz leta 1926 skoraj pomendrala nekdanje kaznjence, zato jih je Danilo Komavli kar s svojim avtomobilom odpeljal do znane mariborske gostilne Pr' Prleki v Melju, kamor pa so jim sledili tudi ljudje: »Vsak jih je hotel videti, prav <span class="pagebreak" id="pb.096"> [096] </span>vsakdo jih je pomiloval.« Kako zgovorno je bilo dogajanje, ko so ljudje pred gostilno prinašali hrano, obleko in tudi denar za tri kmečke može, ki so skoraj deset let propadali med njimi v moški kaznilnici, tistega dne pa so jih naredili za mestne junake. A medtem ko je preprosti Jožef Markuzzi nemir okrog sebe razumel kot znak množične naklonjenosti do sebe, da se je neumno nasmihal zdaj v to, zdaj v drugo smer, ni bilo videti, da bi kolektivno čustvovanje zmedlo inteligentnega Ivana Markuzzija. Življenje nikoli sprejetega Italijana, avstro-ogrskega vojaka med prvo svetovno vojno in nazadnje kaznjenca v Mariboru mu je, kot kaže, v polnosti razkrilo podobo človeka. »Še je pravica na svetu,« je Ivan Markuzzi nazadnje kratko odgovoril poročevalcu <span style="font-style:italic">Mariborskega večernika Jutra</span>, ki je upal na daljši pogovor z njim. Danilo Komavli je dodal, da so njegovi varovanci dobili prvo zadoščenje, sam pa je hotel videti še drugo in tretje. <span id="ftn285_return"><a class="notelink" title="»Veliko veselje po procesu«, Mariborski večernik Jutra, 23. 8. 1935, 2." href="#ftn285"><sup>285</sup></a></span> Če je imel odvetnik z drugim zadoščenjem v mislih denarno odškodnino klientom za prestano gorje, kaj je imel v mislih s tretjim? Poklicati na odgovornost krivce za obsodbo leta 1926? Je verjel v odkritje pravega morilca neznanca iz leta 1920?</p></div><div class="ss2" id="index-body.1_div.9_div.7"><h2><span class="head">***</span></h2><p>V začetku leta 1938 so tudi prebivalci Slovenskih goric s strahospoštovanjem zrli v »nenavadno nebesno prikazen«, <span id="ftn286_return"><a class="notelink" title="PAM, fond: Ožbolt Ilaunig, Moje življenje I–XII." href="#ftn286"><sup>286</sup></a></span> severni sij, ki je, vstajajoč nad Pohorjem, mnogim pomenil napoved vojne. Zatohlost političnega ozračja v Evropi je bila marca 1938 realno otipljiva tudi na Štajerskem, saj so se z nemško aneksijo Avstrije meje Hitlerjevega Tretjega rajha dotaknile jugoslovanskih/slovenskih. Na velikonočno nedeljo je »ravno v času, ki zahteva od nas poglobljenega narodnoobrambnega dela, toliko spontane samoobrambe in tihega odpora«, pred svojim šestdesetim rojstnim dnem v Mariboru zaradi pljučnice nenadoma umrl odvetnik Ferdo Lašič, <span id="ftn287_return"><a class="notelink" title="»Dr. Ferdo Lašič na mrtvaškem odru«, Mariborski večernik Jutra, 19. 4. 1938, 2; »Ferdo Lašič«, Mariborski večernik Jutra, 20. 4. 1938, 1." href="#ftn287"><sup>287</sup></a></span> eden od dveh zagovornikov akterjev primera Markuzzi in tovariši; ti v tistem času še zmeraj niso vedeli, kolikšno denarno odškodnino jim bo sodišče in nazadnje ministrstvo za pravosodje odobrilo za dolgo dobo skoraj dvajsetih let, ki so jo med eno in drugo svetovno vojno v celoti prebili obremenjeni z umorom neznanca jeseni 1920. <span id="ftn288_return"><a class="notelink" title="PAM, Kzp VIII 88/26 in Kzp VII 1437/34, dopis sodišča v Lenartu mariborskemu sodišču, 11. 3. 1938." href="#ftn288"><sup>288</sup></a></span> Bržkone nanje ni napravilo nikakršnega vtisa dejstvo, da je bil pod okriljem Družbe sv. Cirila in Metoda v Mariboru v spomin na odvetnika oblikovan Obmejni sklad dr. Lašiča. <span id="ftn289_return"><a class="notelink" title="»Prvi prispevek za dr. Lašičev obmejni sklad«, Mariborski večernik Jutra, 21. 4. 1938, 3." href="#ftn289"><sup>289</sup></a></span></p><p>Razume se, da je v javnosti odmevalo kot bajka, ko so jeseni 1938 štirje »strti na duši in telesu« dobili odločbe Stola sedmorice v Zagrebu o višini odškodnine; <span id="ftn290_return"><a class="notelink" title="»Nedolžno obsojeni Markucijevi dobe 300.000 dinarjev«, Mariborski večernik Jutra, 23. 11. 1938, 4; »Odškodnina zaradi krive obsodbe«, Slovenski gospod…" href="#ftn290"><sup>290</sup></a></span> v skupni vrednosti 276.135 dinarjev jim je bila izplačana konec marca 1939: Jožef Markuzzi je dobil 66.700 dinarjev, Mihael Zemljič 58.766 dinarjev, Ivan Markuzzi 84.669 dinarjev in Ana Markuzzi 66.000 dinarjev. <span id="ftn291_return"><a class="notelink" title="PAM, Kzp VIII 88/26 in Kzp VII 1437/34, razsodba Stola sedmorice o višini odškodnin za Ano, Ivana in Jožefa Markuzzija ter Mihaela Zemljiča, 27. 10. 1…" href="#ftn291"><sup>291</sup></a></span> Koliko denarja je bilo to? V Beogradu, državni prestolnici, ki je med svetovnima <span class="pagebreak" id="pb.097"> [097] </span>vojnama spadal med najdražja jugoslovanska mesta, so hišne pomočnice v tridesetih letih 20. stoletja prejemale do sedemsto dinarjev mesečnega dohodka, za kino vstopnico je bilo treba odšteti do sedem dinarjev, za letno naročnino na revijo okrog trideset dinarjev, za mesečni najem opremljene sobe na obrobju mesta pa od dvesto petdeset do štiristo dinarjev. <span id="ftn292_return"><a class="notelink" title="Bolče Žvan, Slovenci v Beogradu; socialno kulturna slika (Beograd: samozaložba, 1932), 21, 42–43." href="#ftn292"><sup>292</sup></a></span> Več kot sedemsto strani obsegajoč kazenski spis primera Markuzzi in tovariši se na tem mestu konča.</p></div><div class="ss2" id="index-body.1_div.9_div.8"><h2><span class="head">***</span></h2><p>Francoski filozof Jacques Ranciére je prepričan, da politika obstaja zato, ker tisti, ki nimajo pravice, da bi jih šteli kot govoreča bitja, dosežejo, da jih štejejo kot take, in vzpostavijo skupnost tako, da naredijo skupno krivico, ki ni nič drugega kot sáma konfrontacija, protislovje dveh svetov v enem samem svetu: svet, v katerem so, in tisti, v katerem niso, svet, kjer je nekaj ‚med‘ njimi in temi, ki jih sploh ne poznajo kot govoreča bitja in kot bitja, ki štejejo, in svet, kjer ni ničesar. <span id="ftn293_return"><a class="notelink" title="Jacques Ranciére, Nerazumevanje (Ljubljana: Filozofski inštitut ZRC SAZU), 42." href="#ftn293"><sup>293</sup></a></span> So se sopotniki ali akterji primera Markuzzi in tovariši zavedali tistega delčka zgodovinskega časa, ko je pod suverenim vodstvom odvetnika Danila Komavlija vzporedni svet nevidnih z razveljavitvijo sodbe proti Markuzzijem in Mihaelu Zemljiču ponosno vdrl v svet privilegiranih?</p><p>Ivan Markuzzi se je v popolnosti zavedal plazeče se stigme nad svojo družino, vedel je, da bo »krvavi madež […] moral počivati na otrokih naših otrok«. <span id="ftn294_return"><a class="notelink" title="PAM, Kzp VIII 88/26 in Kzp VII 1437/34, priziv Ivana Markuzzija in Mihaela Zemljiča na Višje deželno sodišče v Ljubljani, 21. 12. 1932." href="#ftn294"><sup>294</sup></a></span> Človek mnogih obrazov – uradni Ivan/Janez, intimni Johan in od skupnosti zaničevani <span style="font-style:italic">Taljan</span> – je preživel drugo svetovno vojno in leta 1954 umrl v Spodnji Ščavnici. <span id="ftn295_return"><a class="notelink" title="Upravna enota Gornja Radgona, Matična knjiga umrlih, 1954-47-5 (Ivan Markuzzi)." href="#ftn295"><sup>295</sup></a></span> Kdove kako je gledal na režim, ki ga je leta 1945 vzpostavil njegov kaznilniški kolega v mariborski kaznilnici v letih 1931–1933. Komunist Broz v nasprotju z Ivanom Markuzzijem ni iskal tolažbe pri kaznilniškem kuratu Pavlu Zavadlalu, ki je umrl leta 1951 na Reki. <span id="ftn296_return"><a class="notelink" title="Letopis Cerkve na Slovenskem 2000 (Ljubljana: Nadškofija Ljubljana, 2000), 787." href="#ftn296"><sup>296</sup></a></span> Ana Markuzzi je umrla v Mariboru leta 1964, prav vse poglavitne protagoniste primera Markuzzi in tovariši pa je preživel najšibkejši člen med njimi, Mihael Zemljič, ki je umrl v Mariboru leta 1970. <span id="ftn297_return"><a class="notelink" title="Upravna enota Lenart, Rojstna matična knjiga Lenart za leto 1891, vpis Ana Kramberger, por. Markuzzi; Nadškofijski arhiv Maribor, Rojstna matična knji…" href="#ftn297"><sup>297</sup></a></span></p><p>Nekaj let pred smrtjo je bil Zemljič zaradi udeležbe v kazenski zadevi Markuzzi in tovariši ponovno deležen javne pozornosti. Ko je novinar Željko Kozinc jeseni 1966 z njim opravil pogovor za časnik <span style="font-style:italic">Tovariš</span>, je gibčnega moža sredi osemdesetih, ki ga je dajala naduha, prestregel na paši skupaj s še ne petletno hčerko Metko. »Ta prekleta baba, […] žive je ne morem videti,« je zahropel in potemnel, ko ga je Kozinc spomnil na starko Lizo (Elizabeto Kovačič), ki je tako močno zaznamovala njegovo življenje in je še zmeraj živela v soseščini. Manj boleč spomin zanj je bil tisti na skupno tihotapljenje z Markuzzijem po prvi svetovni vojni; Zemljič je desetletja pozneje v pičlih nekaj stavkih ključno zaobjel osnovne gabarite življenjske zgodbe prvega tihotapca Slovenskih goric: »V vojski smo se vsega hudega navadili, zato nam je bilo tihotapstvo igrača. Pa tudi zaslužili smo kar dobro. Ljudje so nas zaradi tega hudo sovražili. <span class="pagebreak" id="pb.098"> [098] </span>Saj veste, kako je to, če nekdo več zasluži kot drugi. Najhuje pa je bilo seveda to, da sta bila Zepo in Džovani Laha.« <span id="ftn298_return"><a class="notelink" title="»Žrtve krivega pričanja«, Tovariš, 13. 10. 1966, 26–27." href="#ftn298"><sup>298</sup></a></span></p><p>Vzdevka bratov Markuzzi – Zepo za Jožefa in Džovani za Ivana –, morda vezana na tihotapsko dejavnost ali (še verjetneje) na kaznilniška leta, saj ju na sodišču nastopajoči domačini niso uporabljali, pa nista bila edino presenečenje, s katerim je postregel Mihael Zemljič leta 1966. Življenje v kaznilnici se je tako močno trudil izbrisati iz spomina, da je ne le pomešal številne elemente svoje travmatične zgodbe, temveč je novinarju povedal, da je nekdanji tihotapski tovariš in prijatelj Ivan Markuzzi umrl že leta 1938. Ivan/Johan/Džovani je bil za Mihaela Zemljiča, ki ni nikoli izvedel, kaj se je zgodilo s prvo ženo in njunimi otroki, med katerimi se jih je nekaj izselilo v Francijo, Avstralijo, Nemčijo in na Poljsko, mrtev šestnajst let pred dejansko smrtjo. <span id="ftn299_return"><a class="notelink" title="Prav tam; nadaljevanje članka: 20. 10. 1966, 26–27; 3. 11. 1966, 22–23." href="#ftn299"><sup>299</sup></a></span></p><p>Ivan Markuzzi je bil po vrnitvi s fronte tihotapec. Je bil kriminalec? Da. Vlomilec? Verjetno. Tat in ropar? Najverjetneje. Morilec? Morda. Vendar ni bil morilec neznanega moškega, katerega truplo je bilo jeseni 1920 odkrito v benediškem gozdu. In samo to je zanimalo odvetnika Danila Komavlija, ki se ni nikoli kitil z nedvomno pomembno pravno zmago iz leta 1935. Priznaval je, da je več let sistematično zbiral dokazni material za obnovo kazenskega postopka. <span id="ftn300_return"><a class="notelink" title="PAM, Kzp VIII 88/26 in Kzp VII 1437/34, zaslišanje Ivana Markuzzija, 13. 1. 1938; zaslišanje Danila Komavlija, 21. 3. 1938." href="#ftn300"><sup>300</sup></a></span> Za svoje delo je bil plačan, vendar odvetniški honorar, ki ga je prejemal od človeka z družbenega roba, ni mogel biti generator njegovega početja. Sklepamo lahko, da se je primorski begunec v Mariboru že ob izreku sodbe leta 1926 jasno zavedal številnih pravnih zdrsov, ki so akterje primera Markuzzi in tovariši pripeljali najprej do vislic in nato v dosmrtni zapor, ter je obenem verjel, da jih je v okviru obstoječega pravosodnega sistema mogoče in v okoliščinah vzpostavljanja povojne družbe pomembno odpraviti. Po koncu druge svetovne vojne, ki jo je preživel v Ljubljani (1942 je bil štirinajst dni zaprt v Šempetrski vojašnici) in Trstu, je uredil dokumente o izplačilu vojne škode na svoji vili in vinogradu v Limbušu, kjer je gojil tudi šparglje, in za stalno zapustil Maribor. <span id="ftn301_return"><a class="notelink" title="PAM, Okrajna komisija za vojno škodo Maribor 1945–1946, Danilo Komavli: prijava vojne škode; Makso Šnuderl, Dnevnik 1941–1945. V okupirani Ljubljani (…" href="#ftn301"><sup>301</sup></a></span> Poleti 1967 je javno neopažen umrl v Trstu kot Daniele/Danjel Komavli, vdova Pavla ga je pokopala v Števerjanu. <span id="ftn302_return"><a class="notelink" title="Odvetniška zbornica, vpis in izpis za Danila Komavlija (za posredovanje in pridobitev dokumenta se zahvaljujem dr. Jelki Melik); osmrtnica za: Danjel …" href="#ftn302"><sup>302</sup></a></span></p></div><div class="abstract" id="index-body.1_div.9_div.9"><h2><span class="head">POVZETEK</span></h2><p>V začetku septembra 1920 je kočarsko dekle ob gozdnem potoku pri Benediktu v Slovenskih goricah naletelo na iznakaženo truplo mlajšega moškega. Njegova identiteta ni bila ugotovljena, ljudski glas pa je neznanemu umorjencu nadeval obraz graškega živinskega trgovca, čakovskega preprodajalca, tihotapca ipd. Umora so bili osumljeni člani družine Markuzzi iz Drvanje v Slovenskih goricah. Odpor domačinov do priseljene družine Markuzzijev je po vrnitvi vojakov s (soške) fronte dodatno poglobil njen italijanski izvor, še zlasti pa izstopajoča uspešnost preživetvenih praks vodilnega člana družine Ivana Markuzzija. Tihotapstvo je bilo v prvih letih po koncu svetovne vojne zaradi <span class="pagebreak" id="pb.099"> [099] </span>materialnega pomanjkanja in zaradi okoliščin novo nastale avstrijsko-jugoslovanske meje močno razširjeno. Kljub pravni gonji so bili Markuzziji v prvi polovici dvajsetih let 20. stoletja začasno oprani krivde za umor neznanca, vendar iracionalna želja po simbolnem kaznovanju družine med domačini Slovenskih goric ni usahnila. Potem ko je bil ob koncu leta 1925 ob uspešni združitvi maščevalnih prizadevanj kočarice Elizabete Kovačič ter poklicnih ambicij prvega mariborskega policista in preganjalca tihotapstva Vekoslava Kerševana obnovljen kazenski postopek zoper Markuzzije, so bili brata Ivan in Jožef Markuzzi ter Ivanov prijatelj Mihael Zemljič septembra 1926 po zelo odmevnem kazenskem procesu na mariborskem okrožnem sodišču obsojeni na smrt oziroma nato na dosmrtno ječo, Ivanova žena pa na triletno zaporno kazen. Novo in bistveno razsežnost ter popoln, nepričakovan preobrat primera je pomenila obnova kazenskega procesa leta 1935. Obsojeni za umor neznanca so bili tedaj oproščeni krivde, izplačana jim je bila denarna odškodnina, kar lahko razumemo kot eno prvih pravnih zmag koncepta človekovih pravic na Slovenskem po njegovem popolnem zlomu leta 1914. Za obnovo procesa je bil v največji meri zaslužen pravni zagovornik zaznamovane družine, primorski begunec v Mariboru Danilo Komavli.</p></div><div class="bibliography" id="index-body.1_div.9_div.10"><h2><span class="head">VIRI IN LITERATURA</span></h2><div class="ss3" id="index-body.1_div.9_div.10_div.1"><h3><span class="head">ARHIVSKI VIRI</span></h3><p>Pokrajinski arhiv Maribor:</p><p>- fond: Okrožno sodišče Maribor 1898–1941, združena spisa Kzp VIII 88/26 in Kzp VII 1437/34 (Markuzzi in tovariši).</p><p>‒ fond: Okrožno sodišče Maribor 1898–1941, spis Vr 1020/1927 (Danilo Komavli).</p><p>‒ fond: Gospodinjska/Domovinska kartoteka.</p><p>‒ fond: Ožbolt Ilaunig, Kronika sodnije pri Sv. Lenartu; Moje življenje I–XII.</p><p>‒ fond: Anton Korošec.</p><p>‒ fond: Okrajna komisija za vojno škodo Maribor 1945–1946, Danijel Komavli.</p><p>Nadškofijski arhiv Maribor, Rojstna matična knjiga Sv. Benedikt, 1889 (Mihael Zemljič).</p><p>Upravna enota Lenart, Rojstna matična knjiga, 1891 (Ana Kramberger, por. Markuzzi).</p><p>Upravna enota Gornja Radgona, Matična knjiga umrlih, 1954 (Ivan Markuzzi).</p><p>Odvetniška zbornica Slovenije: vpis za Danila Komavlija, 1919.</p></div><div class="ss3" id="index-body.1_div.9_div.10_div.2"><h3><span class="head">ČASOPISNI VIRI</span></h3><p><span style="font-style:italic">Jutro</span>, 1935.</p><p><span style="font-style:italic">Mariborski delavec</span>, 1920.</p><p><span style="font-style:italic">Mariborski večernik Jutra</span>, 1935, 1938.</p><p><span style="font-style:italic">Primorski dnevnik</span>, 1967.</p><p><span style="font-style:italic">Slovenec</span>, 1935.</p><p><span style="font-style:italic">Slovenski gospodar</span>, 1926, 1938.</p><p><span style="font-style:italic">Slovenski narod</span>, 1920.</p><p><span style="font-style:italic">Soča</span>, 1884.</p><p><span style="font-style:italic">Tovariš</span>, 1966.</p></div><div class="ss3" id="index-body.1_div.9_div.10_div.3"><div class="pagebreak" id="pb.100"> [100] </div><h3><span class="head">TISKANI VIRI</span></h3><div class="biblfree">Bajuk, Marko. <span style="font-style:italic">Tihotapec; ljudska igra v petih dejanjih</span>. Ljubljana: Jugoslovanska knjigarna, 1923 (priredba dela Josipa Jurčiča).</div><div class="biblfree">Maklecov, Aleksander. Novo kazensko pravo Kraljevine SHS. Idejne osnove reforme. <span style="font-style:italic">Slovenski pravnik</span>, št. 7–8/1929.</div><div class="biblfree">Remec, Alojzij. <span style="font-style:italic">Kirke. Verižniška komedija v štirih dejanjih</span>. Gorica: Katoliško tiskovno društvo, 1922 (v: Goljevšček, Alenka: <span style="font-style:italic">Od A(brama) do Ž(upančiča): vsebine 765 dram slovenskih avtorjev</span>. Ljubljana: Slovenski gledališki muzej, 2011).</div><div class="biblfree">Žvan, Bolče. <span style="font-style:italic">Slovenci v Beogradu; socialno kulturna slika</span>. Beograd: samozaložba, 1932.</div></div><div class="ss3" id="index-body.1_div.9_div.10_div.4"><h3><span class="head">MONOGRAFIJE/ČLANEK</span></h3><div class="biblfree">Arendt, Hannah. <span style="font-style:italic">Eichmann v Jeruzalemu</span>. Ljubljana: Študentska založba, 2007.</div><div class="biblfree">Arendt, Hannah. <span style="font-style:italic">Izvori totalitarizma</span>. Ljubljana: Študentska založba, 2003.</div><div class="biblfree">Dolar, Jaro. <span style="font-style:italic">Spomini; v preddverju literature</span>. Maribor: Založba Obzorja, 1995.</div><div class="biblfree"><span style="font-style:italic">Letopis Cerkve na Slovenskem</span>. Ljubljana: Nadškofija Ljubljana, 2000.</div><div class="biblfree">Melik, Jelka. »Odvetništvo v Sloveniji 1918–1941«. <span style="font-style:italic">Arhivi</span>, XXI (1998).</div><div class="biblfree">Ranciére, Jacques. <span style="font-style:italic">Nerazumevanje</span>. Ljubljana: Filozofski inštitut ZRC SAZU, 2005.</div><div class="biblfree">Ratej, Mateja. <span style="font-style:italic">Vojna po vojni; štajerske kmečke družine v dvajsetih letih 20. stoletja</span>. Ljubljana: Modrijan, 2016.</div><div class="biblfree">Ratej, Mateja. <span style="font-style:italic">Markuzzijev madež; rojevanje človekovih pravic po prvi svetovni vojni</span>. Ljubljana: Modrijan, 2017.</div><div class="biblfree">Šnuderl, Makso. <span style="font-style:italic">Dnevnik 1941–1945. V okupirani Ljubljani</span>. Maribor: Založba Obzorja, 1993.</div></div><div class="ss3" id="index-body.1_div.9_div.10_div.5"><h3><span class="head">FOTO:</span></h3><p>Fotografija Danila Komavlija ni znana.</p></div><div class="byline"><span style="font-weight:bold">Dr. Mateja Ratej</span>, znanstvena sodelavka, Inštitut za kulturno zgodovino ZRC SAZU, Novi trg 1, 1000 Ljubljana; Raziskovalna postaja ZRC SAZU Maribor, Pobreška c. 20, 2000 Maribor, mratej@zrc-sazu.si</div></div></div><!--Notes in [div]--><div class="notes"><div class="note" id="ftn241"><span class="noteLabel">241. </span><div class="noteBody">Pokrajinski arhiv Maribor (dalje PAM), fond: Ožbolt Ilaunig, Kronika sodnije pri Sv. Lenartu in Moje življenje I–XII.</div> <a class="link_return" title="Go back to text" href="#ftn241_return">↵</a></div><div class="note" id="ftn242"><span class="noteLabel">242. </span><div class="noteBody">Mateja Ratej, <span style="font-style:italic">Markuzzijev madež; rojevanje človekovih pravic po prvi svetovni vojni</span> (Ljubljana: Modrijan, 2017).</div> <a class="link_return" title="Go back to text" href="#ftn242_return">↵</a></div><div class="note" id="ftn243"><span class="noteLabel">243. </span><div class="noteBody">PAM, fond: Okrožno sodišče Maribor 1898–1941, Kzp VIII 88/26 in Kzp VII 1437/34 (v nadaljevanju Kzp VIII 88/26 in Kzp VII 1437/34), sodba V imenu Njegovega Veličanstva Kralja, 19. 9. 1926.</div> <a class="link_return" title="Go back to text" href="#ftn243_return">↵</a></div><div class="note" id="ftn244"><span class="noteLabel">244. </span><div class="noteBody">Hannah Arendt, <span style="font-style:italic">Eichmann v Jeruzalemu</span> (Ljubljana: Študentska založba, 2007), 15.</div> <a class="link_return" title="Go back to text" href="#ftn244_return">↵</a></div><div class="note" id="ftn245"><span class="noteLabel">245. </span><div class="noteBody">Jaro Dolar, <span style="font-style:italic">Spomini; v preddverju literature</span> (Maribor: Založba Obzorja, 1995), 71–72.</div> <a class="link_return" title="Go back to text" href="#ftn245_return">↵</a></div><div class="note" id="ftn246"><span class="noteLabel">246. </span><div class="noteBody">Hannah Arendt, <span style="font-style:italic">Izvori totalitarizma </span>(Ljubljana: Študentska založba, 2003), 345–347, 370–384.</div> <a class="link_return" title="Go back to text" href="#ftn246_return">↵</a></div><div class="note" id="ftn247"><span class="noteLabel">247. </span><div class="noteBody">Jelka Melik, »Odvetništvo v Sloveniji 1918–1941«, <span style="font-style:italic">Arhiv</span>i, XXI (1998): 32.</div> <a class="link_return" title="Go back to text" href="#ftn247_return">↵</a></div><div class="note" id="ftn248"><span class="noteLabel">248. </span><div class="noteBody">PAM, fond: Okrožno sodišče Maribor 1898–1941, Vr 1020/1927 (v nadaljevanju Vr 1020/1927), Zaslišba obdolženca – Danilo Komavli.</div> <a class="link_return" title="Go back to text" href="#ftn248_return">↵</a></div><div class="note" id="ftn249"><span class="noteLabel">249. </span><div class="noteBody">PAM, fond: Gospodinjska/Domovinska kartoteka, Danilo Komavli.</div> <a class="link_return" title="Go back to text" href="#ftn249_return">↵</a></div><div class="note" id="ftn250"><span class="noteLabel">250. </span><div class="noteBody">Dolar, <span style="font-style:italic">Spomini</span>, 72.</div> <a class="link_return" title="Go back to text" href="#ftn250_return">↵</a></div><div class="note" id="ftn251"><span class="noteLabel">251. </span><div class="noteBody">PAM, Kzp VIII 88/26 in Kzp VII 1437/34, ničnostna pritožba Jožefa Markuzzija in Mihaela Zemljiča, 9. 10. 1926.</div> <a class="link_return" title="Go back to text" href="#ftn251_return">↵</a></div><div class="note" id="ftn252"><span class="noteLabel">252. </span><div class="noteBody">Prav tam.</div> <a class="link_return" title="Go back to text" href="#ftn252_return">↵</a></div><div class="note" id="ftn253"><span class="noteLabel">253. </span><div class="noteBody">PAM, Kzp VIII 88/26 in Kzp VII 1437/34, dopis Stola sedmorice Okrožnemu sodišču Maribor, 17. 3. 1927.</div> <a class="link_return" title="Go back to text" href="#ftn253_return">↵</a></div><div class="note" id="ftn254"><span class="noteLabel">254. </span><div class="noteBody">PAM, Kzp VIII 88/26 in Kzp VII 1437/34, dokazni predlog sodišču v Mariboru, 23. 10. 1933.</div> <a class="link_return" title="Go back to text" href="#ftn254_return">↵</a></div><div class="note" id="ftn255"><span class="noteLabel">255. </span><div class="noteBody">PAM, Kzp VIII 88/26 in Kzp VII 1437/34, Zaslišba priče – Anton Senekowitsch, 19. 4. 1935.</div> <a class="link_return" title="Go back to text" href="#ftn255_return">↵</a></div><div class="note" id="ftn256"><span class="noteLabel">256. </span><div class="noteBody">»V drugih državah«, <span style="font-style:italic">Slovenski gospodar</span>, 27. 5. 1926, 3; 26. 8. 1926, 2; 9. 9. 1926, 2.</div> <a class="link_return" title="Go back to text" href="#ftn256_return">↵</a></div><div class="note" id="ftn257"><span class="noteLabel">257. </span><div class="noteBody">»Torej vendar!«, <span style="font-style:italic">Mariborski delavec</span>, 27. 7. 1920, 2.</div> <a class="link_return" title="Go back to text" href="#ftn257_return">↵</a></div><div class="note" id="ftn258"><span class="noteLabel">258. </span><div class="noteBody">»Iz drugih držav«, <span style="font-style:italic">Mariborski gospodar</span>, 29. 4. 1926, 3.</div> <a class="link_return" title="Go back to text" href="#ftn258_return">↵</a></div><div class="note" id="ftn259"><span class="noteLabel">259. </span><div class="noteBody">PAM, Kzp VIII 88/26 in Kzp VII 1437/34, Zaslišba obdolženca – Ivan Markuzzi, 12. 1. 1926; PAM, Vr 1020/1927, Zaslišba obdolženca – Danilo Komavli, 4. 11. 1927.</div> <a class="link_return" title="Go back to text" href="#ftn259_return">↵</a></div><div class="note" id="ftn260"><span class="noteLabel">260. </span><div class="noteBody"><a class="link_ref" href="http://www.slovenska-biografija.si/oseba/sbi468285/">»Matej Pretner«</a>, Slovenska biografija, pridobljeno marca 2017.</div> <a class="link_return" title="Go back to text" href="#ftn260_return">↵</a></div><div class="note" id="ftn261"><span class="noteLabel">261. </span><div class="noteBody">PAM, Kzp VIII 88/26 in Kzp VII 1437/34, Predložitev pooblastila, 7. 6. 1926; PAM, Gospodinjska in Domovinska kartoteka za Danila Komavlija; »Premene pri učiteljstvu«, <span style="font-style:italic">Soča</span>, 19. 9. 1884, 3.</div> <a class="link_return" title="Go back to text" href="#ftn261_return">↵</a></div><div class="note" id="ftn262"><span class="noteLabel">262. </span><div class="noteBody">PAM, Vr 1020/1927, Zaslišba obdolženca – Danilo Komavli, 4. 11. 1927.</div> <a class="link_return" title="Go back to text" href="#ftn262_return">↵</a></div><div class="note" id="ftn263"><span class="noteLabel">263. </span><div class="noteBody">»Občinski volilni red za Slovenijo«, <span style="font-style:italic">Mariborski delavec</span>, 20. 5. 1920, 1.</div> <a class="link_return" title="Go back to text" href="#ftn263_return">↵</a></div><div class="note" id="ftn264"><span class="noteLabel">264. </span><div class="noteBody">»Simon Prah, Poslano«, <span style="font-style:italic">Mariborski delavec</span>, 16. 1. 1920, 4; »Lična družba«, <span style="font-style:italic">Mariborski delavec</span>, 17. 2. 1920, 3.</div> <a class="link_return" title="Go back to text" href="#ftn264_return">↵</a></div><div class="note" id="ftn265"><span class="noteLabel">265. </span><div class="noteBody">»Nov poklic,« <span style="font-style:italic">Mariborski delavec</span>, 14. 2. 1920, 2–3.</div> <a class="link_return" title="Go back to text" href="#ftn265_return">↵</a></div><div class="note" id="ftn266"><span class="noteLabel">266. </span><div class="noteBody">Marko Bajuk, <span style="font-style:italic">Tihotapec; ljudska igra v petih dejanjih</span> (Ljubljana: Jugoslovanska knjigarna, 1923).</div> <a class="link_return" title="Go back to text" href="#ftn266_return">↵</a></div><div class="note" id="ftn267"><span class="noteLabel">267. </span><div class="noteBody">Alenka Goljevšček, <span style="font-style:italic">Od A(brama) do Ž(upančiča): vsebine 765 dram slovenskih avtorjev</span> (Ljubljana: Slovenski gledališki muzej, 2011), 664–665 (na dramo <span style="font-style:italic">Kirke</span> Alojzija Remca me je opozoril Bert Savodnik, za kar se mu prisrčno zahvaljujem).</div> <a class="link_return" title="Go back to text" href="#ftn267_return">↵</a></div><div class="note" id="ftn268"><span class="noteLabel">268. </span><div class="noteBody">Ivan Jančič, »Za javno moralo«, <span style="font-style:italic">Mariborski delavec</span>, 31. 3. 1920, 1–2; 1. 4. 1920, 1–2.</div> <a class="link_return" title="Go back to text" href="#ftn268_return">↵</a></div><div class="note" id="ftn269"><span class="noteLabel">269. </span><div class="noteBody">Glej npr.: Mateja Ratej, <span style="font-style:italic">Vojna po vojni; štajerske kmečke družine v dvajsetih letih 20. stoletja</span> (Ljubljana: Založba Modrijan, 2015).</div> <a class="link_return" title="Go back to text" href="#ftn269_return">↵</a></div><div class="note" id="ftn270"><span class="noteLabel">270. </span><div class="noteBody">Ivan Jančič, »Za javno moralo«, <span style="font-style:italic">Mariborski delavec</span>, 31. 3. 1920, 1–2; 1. 4. 1920, 1–2.</div> <a class="link_return" title="Go back to text" href="#ftn270_return">↵</a></div><div class="note" id="ftn271"><span class="noteLabel">271. </span><div class="noteBody">»O tatovih«, <span style="font-style:italic">Mariborski delavec</span>, 30. 3. 1920, 2.</div> <a class="link_return" title="Go back to text" href="#ftn271_return">↵</a></div><div class="note" id="ftn272"><span class="noteLabel">272. </span><div class="noteBody">Metod Dolenc, »Boj zoper tatove in enake zločince«, <span style="font-style:italic">Slovenski narod</span>, 25. 3. 1920, 2; 27. 3. 1920, 1.</div> <a class="link_return" title="Go back to text" href="#ftn272_return">↵</a></div><div class="note" id="ftn273"><span class="noteLabel">273. </span><div class="noteBody">Prav tam.</div> <a class="link_return" title="Go back to text" href="#ftn273_return">↵</a></div><div class="note" id="ftn274"><span class="noteLabel">274. </span><div class="noteBody">Aleksander Maklecov, »Novo kazensko pravo Kraljevine SHS. Idejne osnove reforme«, <span style="font-style:italic">Slovenski pravnik</span>, št. 7–8 (1929): 182, 186.</div> <a class="link_return" title="Go back to text" href="#ftn274_return">↵</a></div><div class="note" id="ftn275"><span class="noteLabel">275. </span><div class="noteBody">»Za Hitlerja se je izdajal«, <span style="font-style:italic">Mariborski večernik Jutra</span>, 20. 8. 1935, 3.</div> <a class="link_return" title="Go back to text" href="#ftn275_return">↵</a></div><div class="note" id="ftn276"><span class="noteLabel">276. </span><div class="noteBody">PAM, Kzp VIII 88/26 in Kzp VII 1437/34, sodba V imenu Njegovega Veličanstva Kralja, 22. 8. 1935.</div> <a class="link_return" title="Go back to text" href="#ftn276_return">↵</a></div><div class="note" id="ftn277"><span class="noteLabel">277. </span><div class="noteBody">PAM, Kzp VIII 88/26 in Kzp VII 1437/34, predlog Ane Markuzzi za obnovo kazenskega postopka, 4. 9. 1935.</div> <a class="link_return" title="Go back to text" href="#ftn277_return">↵</a></div><div class="note" id="ftn278"><span class="noteLabel">278. </span><div class="noteBody">PAM, Kzp VIII 88/26 in Kzp VII 1437/34, sodba V imenu Njegovega Veličanstva Kralja, 18. 9. 1935.</div> <a class="link_return" title="Go back to text" href="#ftn278_return">↵</a></div><div class="note" id="ftn279"><span class="noteLabel">279. </span><div class="noteBody">»Največji proces naše dobe«, <span style="font-style:italic">Mariborski večernik Jutra</span>, 20. 8. 1935, 1–2; »Vivat iustitia!«, <span style="font-style:italic">Mariborski večernik Jutra</span>, 21. 8. 1935, 1–2; »Trije k življenju obujeni«, <span style="font-style:italic">Mariborski večernik Jutra</span>, 22. 8. 1925, 2–4; »Veliko veselje po procesu«, <span style="font-style:italic">Mariborski večernik Jutra</span>, 23. 8. 1935, 2.</div> <a class="link_return" title="Go back to text" href="#ftn279_return">↵</a></div><div class="note" id="ftn280"><span class="noteLabel">280. </span><div class="noteBody">»Nova razprava o umoru pred 15 leti«, <span style="font-style:italic">Jutro</span>, 20. 8. 1935, 3; »Mariborski proces«, <span style="font-style:italic">Jutro</span>, 21. 8. 1935, 2; »Mariborska razprava pred odločitvijo«, <span style="font-style:italic">Jutro</span>, 22. 8. 1935, 2; »Oproščeni ste … vsi trije«, <span style="font-style:italic">Jutro</span>, 23. 8. 1935, 2.</div> <a class="link_return" title="Go back to text" href="#ftn280_return">↵</a></div><div class="note" id="ftn281"><span class="noteLabel">281. </span><div class="noteBody">»Proces Markuzzi-Zemljič«, <span style="font-style:italic">Slovenec</span>, 20. 8. 1935, 3; »Na smrt obsojeni spet pred sodniki«, <span style="font-style:italic">Slovenec</span>, 21. 8. 1935, 3; »Skrivnost zločina v Benediškem gozdu se jasni«, <span style="font-style:italic">Slovenec</span>, 22. 8. 1935, 3; »Iz dosmrtne celice na svobodo«, <span style="font-style:italic">Slovenec</span>, 23. 8. 1935, 3.</div> <a class="link_return" title="Go back to text" href="#ftn281_return">↵</a></div><div class="note" id="ftn282"><span class="noteLabel">282. </span><div class="noteBody">»Trije k življenju obujeni«, <span style="font-style:italic">Mariborski večernik Jutra</span>, 22. 8. 1935, 2–4.</div> <a class="link_return" title="Go back to text" href="#ftn282_return">↵</a></div><div class="note" id="ftn283"><span class="noteLabel">283. </span><div class="noteBody">PAM, fond: Anton Korošec, Spisek pristašev Slovenske ljudske stranke med sodniki, državnimi pravdniki in naraščajem na območju Slovenije, 6. 10. 1924.</div> <a class="link_return" title="Go back to text" href="#ftn283_return">↵</a></div><div class="note" id="ftn284"><span class="noteLabel">284. </span><div class="noteBody">»Največji proces naše dobe«, <span style="font-style:italic">Mariborski večernik Jutra</span>, 20. 8. 1935, 1; »Vivat iustitia!«, <span style="font-style:italic">Mariborski večernik Jutra</span>, 21. 8. 1935, 1; »Oproščeni«, <span style="font-style:italic">Mariborski večernik Jutra</span>, 22. 8. 1935, 4.</div> <a class="link_return" title="Go back to text" href="#ftn284_return">↵</a></div><div class="note" id="ftn285"><span class="noteLabel">285. </span><div class="noteBody">»Veliko veselje po procesu«, <span style="font-style:italic">Mariborski večernik Jutra</span>, 23. 8. 1935, 2.</div> <a class="link_return" title="Go back to text" href="#ftn285_return">↵</a></div><div class="note" id="ftn286"><span class="noteLabel">286. </span><div class="noteBody">PAM, fond: Ožbolt Ilaunig, Moje življenje I–XII.</div> <a class="link_return" title="Go back to text" href="#ftn286_return">↵</a></div><div class="note" id="ftn287"><span class="noteLabel">287. </span><div class="noteBody">»Dr. Ferdo Lašič na mrtvaškem odru«, <span style="font-style:italic">Mariborski večernik Jutra</span>, 19. 4. 1938, 2; »Ferdo Lašič«, <span style="font-style:italic">Mariborski večernik Jutra</span>, 20. 4. 1938, 1.</div> <a class="link_return" title="Go back to text" href="#ftn287_return">↵</a></div><div class="note" id="ftn288"><span class="noteLabel">288. </span><div class="noteBody">PAM, Kzp VIII 88/26 in Kzp VII 1437/34, dopis sodišča v Lenartu mariborskemu sodišču, 11. 3. 1938.</div> <a class="link_return" title="Go back to text" href="#ftn288_return">↵</a></div><div class="note" id="ftn289"><span class="noteLabel">289. </span><div class="noteBody">»Prvi prispevek za dr. Lašičev obmejni sklad«, <span style="font-style:italic">Mariborski večernik Jutra</span>, 21. 4. 1938, 3.</div> <a class="link_return" title="Go back to text" href="#ftn289_return">↵</a></div><div class="note" id="ftn290"><span class="noteLabel">290. </span><div class="noteBody">»Nedolžno obsojeni Markucijevi dobe 300.000 dinarjev«, <span style="font-style:italic">Mariborski večernik Jutra</span>, 23. 11. 1938, 4; »Odškodnina zaradi krive obsodbe«, <span style="font-style:italic">Slovenski gospodar</span>, 30. 11. 1938, 4.</div> <a class="link_return" title="Go back to text" href="#ftn290_return">↵</a></div><div class="note" id="ftn291"><span class="noteLabel">291. </span><div class="noteBody">PAM, Kzp VIII 88/26 in Kzp VII 1437/34, razsodba Stola sedmorice o višini odškodnin za Ano, Ivana in Jožefa Markuzzija ter Mihaela Zemljiča, 27. 10. 1938; dopis Predsedstva Višjega deželnega sodišča v Ljubljani mariborskemu sodišču, 30. 3. 1939.</div> <a class="link_return" title="Go back to text" href="#ftn291_return">↵</a></div><div class="note" id="ftn292"><span class="noteLabel">292. </span><div class="noteBody">Bolče Žvan, <span style="font-style:italic">Slovenci v Beogradu; socialno kulturna slika</span> (Beograd: samozaložba, 1932), 21, 42–43.</div> <a class="link_return" title="Go back to text" href="#ftn292_return">↵</a></div><div class="note" id="ftn293"><span class="noteLabel">293. </span><div class="noteBody">Jacques Ranciére, <span style="font-style:italic">Nerazumevanje</span> (Ljubljana: Filozofski inštitut ZRC SAZU), 42.</div> <a class="link_return" title="Go back to text" href="#ftn293_return">↵</a></div><div class="note" id="ftn294"><span class="noteLabel">294. </span><div class="noteBody">PAM, Kzp VIII 88/26 in Kzp VII 1437/34, priziv Ivana Markuzzija in Mihaela Zemljiča na Višje deželno sodišče v Ljubljani, 21. 12. 1932.</div> <a class="link_return" title="Go back to text" href="#ftn294_return">↵</a></div><div class="note" id="ftn295"><span class="noteLabel">295. </span><div class="noteBody">Upravna enota Gornja Radgona, Matična knjiga umrlih, 1954-47-5 (Ivan Markuzzi).</div> <a class="link_return" title="Go back to text" href="#ftn295_return">↵</a></div><div class="note" id="ftn296"><span class="noteLabel">296. </span><div class="noteBody"><span style="font-style:italic">Letopis Cerkve na Slovenskem 2000</span> (Ljubljana: Nadškofija Ljubljana, 2000), 787.</div> <a class="link_return" title="Go back to text" href="#ftn296_return">↵</a></div><div class="note" id="ftn297"><span class="noteLabel">297. </span><div class="noteBody">Upravna enota Lenart, Rojstna matična knjiga Lenart za leto 1891, vpis Ana Kramberger, por. Markuzzi; Nadškofijski arhiv Maribor, Rojstna matična knjiga Sv. Benedikt za leto 1889 (Mihael Zemljič).</div> <a class="link_return" title="Go back to text" href="#ftn297_return">↵</a></div><div class="note" id="ftn298"><span class="noteLabel">298. </span><div class="noteBody">»Žrtve krivega pričanja«, <span style="font-style:italic">Tovariš</span>, 13. 10. 1966, 26–27.</div> <a class="link_return" title="Go back to text" href="#ftn298_return">↵</a></div><div class="note" id="ftn299"><span class="noteLabel">299. </span><div class="noteBody">Prav tam; nadaljevanje članka: 20. 10. 1966, 26–27; 3. 11. 1966, 22–23.</div> <a class="link_return" title="Go back to text" href="#ftn299_return">↵</a></div><div class="note" id="ftn300"><span class="noteLabel">300. </span><div class="noteBody">PAM, Kzp VIII 88/26 in Kzp VII 1437/34, zaslišanje Ivana Markuzzija, 13. 1. 1938; zaslišanje Danila Komavlija, 21. 3. 1938.</div> <a class="link_return" title="Go back to text" href="#ftn300_return">↵</a></div><div class="note" id="ftn301"><span class="noteLabel">301. </span><div class="noteBody">PAM, Okrajna komisija za vojno škodo Maribor 1945–1946, Danilo Komavli: prijava vojne škode; Makso Šnuderl, <span style="font-style:italic">Dnevnik</span> 1941–1945. <span style="font-style:italic">V okupirani Ljubljani </span>(Maribor: Založba Obzorja, 1993), 252, 255.</div> <a class="link_return" title="Go back to text" href="#ftn301_return">↵</a></div><div class="note" id="ftn302"><span class="noteLabel">302. </span><div class="noteBody">Odvetniška zbornica, vpis in izpis za Danila Komavlija (za posredovanje in pridobitev dokumenta se zahvaljujem dr. Jelki Melik); osmrtnica za: Danjel Komavli, <span style="font-style:italic">Primorski dnevnik</span>, 6. 7. 1967, 4.</div> <a class="link_return" title="Go back to text" href="#ftn302_return">↵</a></div></div></div></body></html>