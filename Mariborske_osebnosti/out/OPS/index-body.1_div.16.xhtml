<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>IVAN VOMER</title><meta name="author" content="Martina Ratej"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"><span class="head">IVAN VOMER</span></h1><div class="ss1" id="index-body.1_div.16"><div class="pagebreak" id="pb.163"> [163] </div><div class="figure"><img src="media/15.png" alt="učitelj, šolski upravitelj (* Janževski Vrh, Ribnica na Pohorju, 25.&#xA;                        avgust 1889 – † Maribor, 3. avgust 1975) " class="graphic"/><div class="caption">učitelj, šolski upravitelj (* Janževski Vrh, Ribnica na Pohorju, 25. avgust 1889 – † Maribor, 3. avgust 1975) </div></div><div class="ss2" id="index-body.1_div.16_div.1"><h2><span class="head">Otroštvo, šolanje</span></h2><p>Ivan Vomer je bil najmlajši, deseti otrok kmečke družine, po domače Papotnikovih, v hiši, kjer je živela že družina Ivanovega deda Filipa Vomerja. Priimek Vomer izhaja iz latinske besede <span style="font-style:italic">vomer, vomeris</span> (lemež, ralo, plug). V uradnih dokumentih je bil zapisan kot Womer, Wommer ali Woiner, domačini pa so uporabljali tudi ime Bomar. Oče Franc se je ob kmetovanju ukvarjal z lesno trgovino. Večkrat so ga izvolili v občinski odbor in opravljal je funkcijo sodnega cenilca. Ob tem je bil kot velik zagovornik šole in učiteljev več kot dvajset član šolskega odbora v Ribnici na Pohorju. <span id="ftn509_return"><a class="notelink" title="Pokrajinski arhiv Maribor, SI_PAM/1671, Dnevnik Ivana Vomerja (v nadaljevanju Dnevnik), 1–8." href="#ftn509"><sup>509</sup></a></span></p><p>Ivan Vomer je leta 1897 začel obiskovati ljudsko šolo v Ribnici na Pohorju. Pouk je bil utrakvističen, kar pomeni, da je pouk v prvem razredu potekal le v slovenskem jeziku, v drugem razredu pa so otroci imeli nemščino kot učni predmet in računstvo v obeh jezikih. V višjih razredih je bilo pri urah vedno več nemščine na račun slovenščine, saj so tudi preostale predmete začeli poučevati v obeh jezikih. Učitelji so bili večinoma sinovi slovenskih kmetov, vendar so bili skoraj vsi poročeni z Nemkami. Narodno bolj medli učitelji otrokom niso privzgajali slovenske narodne zavesti in jih niso spodbujali k uporabi slovenskega jezika. Med otroki slovenskih staršev in otroki nemškutarjev oziroma priseljenih Nemcev, večinoma delavcev v glažuti v Josipdolu, je pogosto prihajalo do sporov. Učitelji so v takih primerih navadno kaznovali le slovenske otroke. <span id="ftn510_return"><a class="notelink" title="Prav tam, 8–12." href="#ftn510"><sup>510</sup></a></span></p><p>Po koncu sedmega razreda ribniške šole se je oče na prigovarjanje nadučitelja Leopolda Koržeta odločil, da pošlje sina Ivana v Maribor na nadaljevanje šolanja, saj je bil vseskozi odličen učenec. Ker je bil v poletnih mesecih kot kmečki sin zaradi pomoči pri opravilih na polju oproščen pouka, se je lahko v tem času z učenjem slovenske in nemške slovnice ter računstva in geometrije v slovenskem in nemškem jeziku pripravljal na prestop na višjo raven šolanja. <span id="ftn511_return"><a class="notelink" title="Prav tam, 12–14." href="#ftn511"><sup>511</sup></a></span> Prehod je bil težak. Podobno kot na večini podeželskih šol je tudi v Ribnici na Pohorju pouk <span class="pagebreak" id="pb.164"> [164] </span>v višjih razredih potekal po kombiniranem načelu. To pomeni, da so otroke višjih razredov poučevali združene v enem oddelku po skrčenem učnem načrtu. Otroci ljudskih šol na podeželju so bili zato prikrajšani za dobršen del izobrazbe. Franc Vomer je najprej želel, da bi sin nadaljeval šolanje na klasični gimnaziji v Mariboru, vendar se je nato odločil za moško učiteljišče. Ivan Vomer je bil namreč star že petnajst let. Tedaj je bilo običajno, da so se učenci, ki so nameravali nadaljevati šolanje, po štirih razredih ljudske šole (v starosti enajstih let) vpisali v nižje razrede klasične gimnazije, realke ali meščanske šole in nato prestopili v višje razrede klasične gimnazije in realke, z meščanske šole pa pogosto na učiteljišče. Prestop iz višjih razredov ljudske šole v ustrezne višje razrede gimnazij, realk ali meščanskih šol je bil zaradi neenotnosti tedanjega šolskega sistema in skromnega znanja, pridobljenega v višjih razredih ljudske šole, praktično nemogoč. Zaradi pomanjkljive ljudskošolske izobrazbe je moral Ivan tako najprej eno leto obiskovati pripravnico za učiteljišče; v pripravnico so sprejemali dijake z nedokončano meščansko šolo in otroke z osnovnih oziroma ljudskih šol z odličnim uspehom pod pogojem, da so se dodatno pripravljali za vpis na učiteljišče. Pouk je bil precej zahteven, saj so bili vsi predmeti v nemškem jeziku. Dijaki slovenske narodnosti so imeli slovenščino le kot predmet. <span id="ftn512_return"><a class="notelink" title="SI_PAM/1671, Dnevnik, 14–17." href="#ftn512"><sup>512</sup></a></span></p><p>Po opravljeni pripravnici se je Vomer v šolskem letu 1905/1906 lahko vpisal v prvi letnik moškega učiteljišča v Mariboru. Zaradi skromne podlage je moral vložiti veliko truda, da je sproti obvladal obsežno snov, a mu je za ponavljanje in poglabljanje zmanjkovalo časa. Vesel je bil, če je prejel pozitivno oceno. Pri vseh predmetih si je ob koncu šolskega leta prislužil zadostno, verouk pa je imel ocenjen z zadovoljivo. Prav tako je dobil oceno zadovoljivo iz pridnosti in vedenja; ocenjevali so z: nezadostno, zadostno, zadovoljivo, hvalevredno in odlično. <span id="ftn513_return"><a class="notelink" title="SI_PAM/0805, Vpisnica Ivana Vomerja 1905/1906, šk. 2." href="#ftn513"><sup>513</sup></a></span></p><p>Februarja 1907 je Vomerju umrla mati, aprila istega leta pa še oče. Ob smrti matere je učitelj verouka Ivan Vreže Ivanu prizadejal krivico, ki je pustila neizbrisno sled v njem in je vplivala na njegov življenjski nazor. Čeprav sta mu za obisk domačih ob materinem pogrebu tako razrednik Ivan Koprivnik kot ravnatelj Henrik Schreiner odobrila izostanek od pouka in od obvezne nedeljske maše, mu je po vrnitvi v šolo profesor verouka pripisal neopravičeno odsotnost od maše. Odtlej sta bila v slabih odnosih. »Od tega dne sem mrzil veroučitelja in njegov nauk, dasi sem bil doma kot kmečki otrok versko vzgojen,« je zapisal v svojem dnevniku. <span id="ftn514_return"><a class="notelink" title="SI_PAM/1671, Dnevnik, 18." href="#ftn514"><sup>514</sup></a></span></p><p>Na učiteljišču so v letih Vomerjevega šolanja potekali ostri narodnostni boji. Po izgredih Nemcev v Mariboru, na Ptuju in v Celju leta 1908 so slovenski dijaki z nemškimi sošolci pretrgali vse stike. Na splošno je veljalo, da so nemško usmerjeni profesorji ščitili in pomagali nemškim dijakom, slovenski pa so se zavzeli za slovenske dijake. Ob tem so se lahko zadnji vedno zanesli na razumevanje in pravično presojo ravnatelja Schreinerja, zagovornika slovenstva in utrjevanja slovenske narodne zavesti. V četrtem letniku je Schreiner dijakom predaval pedagogiko. S konkretnimi življenjskimi napotki jih je poskušal pripraviti na zahteven učiteljski poklic. Razlagal jim je o vedenju v šoli, o splošni komunikaciji z okoliškimi prebivalci, o tem, kako nastopiti službo, kako in komu se je treba predstaviti ob prihodu na šolo in o drugih začetniških težavah učiteljev. Od dijakov je zahteval, naj bodo kot učitelji vzgled ne le v razredu, temveč <span class="pagebreak" id="pb.165"> [165] </span>vsemu prebivalstvu. Po opravljeni maturi so imeli Nemci svojo proslavo v Kazinu, Slovenci pa v Narodnem domu. Slovenske slovesnosti so se udeležili tako ravnatelj Henrik Schreiner kot vsi narodno zavedni učitelji z učiteljišča in učitelji iz Vadnice. <span id="ftn515_return"><a class="notelink" title="Prav tam, 17–28, 33a, 35a." href="#ftn515"><sup>515</sup></a></span></p><p>Med počitnicami med tretjim in četrtim letnikom je Ivan z dovoljenjem nadučitelja v Ribnici na Pohorju opravljal hospitacije in nastope na tamkajšnji šoli. V tem času je sodeloval pri organizaciji Sokolskega društva v Ribnici na Pohorju, katerega nastanek je bil mogoč šele po prihodu podjetnika Josipa Lenarčiča v ta kraj leta 1908. <span id="ftn516_return"><a class="notelink" title="Prav tam, 32a." href="#ftn516"><sup>516</sup></a></span></p></div><div class="ss2" id="index-body.1_div.16_div.2"><h2><span class="head">Prva leta šolske službe pri Sv. Kungoti in v Čadramu</span></h2><p>Ivan Vomer je bil 16. oktobra 1909 z dekretom okrajnega šolskega sveta Konjice postavljen za provizoričnega učitelja – suplenta pri nadučitelju Matiji Žgajnarju na dvorazredni ljudski šoli pri Sv. Kunigundi (Gorenje pri Zrečah). V prvem oddelku so bili združeni otroci prvega, drugega in tretjega razreda, v drugem oddelku pa otroci vseh višjih razredov. <span id="ftn517_return"><a class="notelink" title="SI AS 231, Uslužbenski list Ivana Vomerja, šk. 79." href="#ftn517"><sup>517</sup></a></span> Poučeval je v drugem razredu. Otroci so se pridno učili in obiskovali šolo z veseljem. Pozimi so se tisti iz bolj oddaljenih krajev na Pohorju pripeljali v šolo kar s sanmi ali smučmi. S starši je Vomer hitro vzpostavil prijateljski odnos. Več težav je imel z župnikom Jurijem Šelihom. <span id="ftn518_return"><a class="notelink" title="Personalstand des Bistum Lavant in Steiermark für das Jahr 1909 (Marburg: Verlag der F. B. Ordinariatskanzlei, 1909), 84." href="#ftn518"><sup>518</sup></a></span> Kmalu si je prislužil njegov pisni opomin, ker je bral »brezverske« časopise: <span style="font-style:italic">Slovenski narod</span>, <span style="font-style:italic">Domovina</span>, <span style="font-style:italic">Ljubljanski zvon</span> in <span style="font-style:italic">Svobodna misel</span>. Ker graja ni zalegla, je župnik začel pridigati, da mladi učitelji pohujšujejo otroke, saj naj bi v letih šolanja v mestu izgubili vero. Kljub temu so mu domačini ostali še naprej naklonjeni in v zimskih mesecih so mu z veseljem prinašali drva za ogrevanje. <span id="ftn519_return"><a class="notelink" title="SI_PAM/1671, Dnevnik, 36–42." href="#ftn519"><sup>519</sup></a></span></p><p>Oktobra 1911 je bil Vomer premeščen na mesto provizoričnega učitelja na sedemrazredni ljudski šoli v Čadramu. <span id="ftn520_return"><a class="notelink" title="SI AS 231, Uslužbenski list Ivana Vomerja, šk. 79." href="#ftn520"><sup>520</sup></a></span> Tukaj je poučeval v oddelku s kar 120 učenci. Še pred nastopom službe je moral v Mariboru opraviti t. i. usposobljenostni, tj. praktični izpit. Ta je bil sestavljen iz pisnega izpita iz pedagogike, slovenskega in nemškega jezika, dveh praktičnih nastopov v Vadnici v slovenskem in nemškem jeziku ter ustnega izpita iz vseh predmetov v obeh jezikih. Nanj se je skrbno pripravljal vse leto in ga brez težav opravil. Na šoli v Čadramu je Vomer spoznal učiteljico Anko Kalšek, s katero se je julija 1913 poročil. Na predvečer izbruha prve svetovne vojne se jima je julija 1914 rodila hčerka Anka. <span id="ftn521_return"><a class="notelink" title="SI_PAM/1671, Dnevnik, 44–46." href="#ftn521"><sup>521</sup></a></span></p><p>Po razglasitvi mobilizacije se je Vomer konec julija 1914 pridružil 87. pehotnemu polku v Celju. Po enomesečnem urjenju so mobilizirance poslali v Vipavo, od tam pa v Galicijo. Vomerja so pri poveljstvu brigade obdržali kot kurirja. Med prenašanjem pošte je sčasoma tako obnemogel, da ni mogel nositi ne puške ne nahrbtnika. Zaradi hude revme, izčrpanosti in želodčnega obolenja so ga poslali v zaledno bolnico v Debrecen. Po ženinem prizadevanju so ga nato premestili v zasilno vojaško bolnico v Konjice in nato poslali na zdravljenje v Varaždinske Toplice. Tam je ostal do začetka avgusta 1915. Po tritedenskem dopustu se je moral <span class="pagebreak" id="pb.166"> [166] </span>ponovno javiti na komandi polka v Celju za vnovični odhod na fronto. Tukaj je srečal znanca Josipa Mravljaka iz Vuhreda. Z njegovo pomočjo je bil sprejet v t. i. rekonvalescentni oddelek. Vomer je prevzel poučevanje nepismenih vojakov v Celju. Zaupali so mu še nadzor nad kuhinjo in skladiščem ter referat za dopuste. V začetku maja 1916 se je zakoncema Vomer rodil sin Ivo. <span id="ftn522_return"><a class="notelink" title="Prav tam, 46–51." href="#ftn522"><sup>522</sup></a></span></p><p>Zaradi pomanjkanja učiteljstva so oblasti jeseni 1917 odločile, da se morajo vsi učitelji, ki niso bili sposobni za fronto in so se ukvarjali z uradniškimi posli, javiti na svojih starih učiteljskih mestih. Okrajni glavar v Konjicah Pavel Hohl je Vomerja, ki je bil pri oblasteh zaznamovan kot »PV« (politisch verdächtig), torej kot slovensko narodno zaveden in zato politično nevaren, sprva odklonil in mu ni hotel dodeliti mesta učitelja v Čadramu. Napotil ga je nazaj v vojsko. Po ponovnem posredovanju vojaškega poveljstva in deželnega šolskega nadzornika Petra Končnika je le lahko zasedel svoje učiteljsko mesto v Čadramu. <span id="ftn523_return"><a class="notelink" title="Prav tam, 52." href="#ftn523"><sup>523</sup></a></span></p><p>Po prevratu so bile šole zaprte od 1. novembra do 31. decembra 1918. Razpad Avstro-Ogrske so slovenski učitelji povsod dočakali z navdušenjem in veseljem. Nova oblast je takoj začela slovenizirati šolstvo. <span id="ftn524_return"><a class="notelink" title="Ur. l. Narodne vlade SHS v Ljubljani, 20. 11. 1918, št. 10, Naredbi Poverjeništva za uk in bogočastje št. 109 in 110, 20." href="#ftn524"><sup>524</sup></a></span> Z Naredbo Narodne vlade SHS v Ljubljani z dne 19. decembra 1918 so bili postopoma odpuščeni učitelji nemške narodnosti in drugi nemški uradniki. <span id="ftn525_return"><a class="notelink" title="Ur. l. Narodne vlade SHS v Ljubljani, 19. 12. 1918, št. XXV, Naredba celokupne Narodne vlade SHS v Ljubljani glede državnih nameščencev nemške narodno…" href="#ftn525"><sup>525</sup></a></span> Ivan in Anka Vomer sta bila ob koncu leta 1918 premeščena na Deško ljudsko šolo v Konjice, <span id="ftn526_return"><a class="notelink" title="SI AS 231, Uslužbenski list Ivana Vomerja, šk. 79." href="#ftn526"><sup>526</sup></a></span> kjer je Vomer začasno prevzel upraviteljsko mesto, saj je bil novi nadučitelj Henrik Schell še pri Maistrovih borcih v Mariboru, stari upravitelj pa je bil odpuščen. <span id="ftn527_return"><a class="notelink" title="SI_PAM/1671, Dnevnik, 53." href="#ftn527"><sup>527</sup></a></span></p></div><div class="ss2" id="index-body.1_div.16_div.3"><h2><span class="head">Službovanje na Muti</span></h2><p>Po razpisu upraviteljskih mest sta zakonca Vomer zaprosila za premestitev na Muto. Muta je bila znana kot nemško in nemškutarsko središče v Dravski dolini. Leta 1900 so tukaj našteli le 121 Slovencev in 945 Nemcev, čeprav je bilo pravih Nemcev le malo. Pod vplivom nemških lastnikov železolivarne na Spodnji Muti so se namreč tudi slovenski delavci večinoma izrekali za Nemce. V kraju je delovala nemška štirirazredna javna šola, leta 1900 pa je slovenska Družba sv. Cirila in Metoda odprla manjšo, dvorazredno privatno slovensko ljudsko šolo. Po prevratu je ostalo nemško učiteljstvo na Muti sprva še naprej na svojih mestih. Višji šolski svet v Ljubljani je sredi marca 1919, upoštevajoč, da je v kraju zelo malo nemških otrok, odločil, da bo nemško štirirazredno javno šolo poslovenil in jo istočasno združil z zasebno dvorazredno šolo Ciril-Metodove družbe. Sredi junija 1919 je prosvetna oblast odpustila nemško učiteljstvo in zaposlila izključno slovenske učitelje. <span id="ftn528_return"><a class="notelink" title="SI_PAM/1557, Koncept šolske kronike šole na Muti, poslan Okrajnemu šolskemu svetu v Marenbergu v odobritev, 21. 9. 1920 (spisal Ivan Vomer), šk. 26." href="#ftn528"><sup>528</sup></a></span></p><p>Vomer je bil 22. junija 1919 imenovan za nadučitelja na Muti in 1. julija sta z ženo nastopila novi službeni mesti. <span id="ftn529_return"><a class="notelink" title="SI AS 231, Uslužbenski list Ivana Vomerja, šk. 79." href="#ftn529"><sup>529</sup></a></span> Začetek je bil težak. Šolsko poslopje je bilo izropano, stavba že tako na pol <span class="pagebreak" id="pb.167"> [167] </span>razpadlega nekdanjega samostana pa zanemarjena. Poleg tega so številni starši z nezaupanjem pošiljali otroke v slovensko šolo. Učitelji so morali učence najprej naučiti slovensko šteti, pisati in brati. V vsakem razredu so namreč slovensko razumeli le po dva ali trije učenci. Že po štirih dneh pouka je prišel šolski nadzornik iz Slovenj Gradca in zahteval, da učenci odgovarjajo v slovenskem jeziku. Po treh mesecih pouka so otroci v slovenščini že toliko napredovali, da so lahko začeli vse predmete poučevati v slovenskem jeziku. Učitelji so si s trudom in potrpežljivostjo pridobivali otroke. Uredili so tudi šolski vrt, na katerem je potekal praktični kmetijski pouk za dečke in deklice četrtih razredov. Več težav so imeli s starši, večinoma zaposlenimi v železolivarni na Spodnji Muti. Skoraj vsako nedeljo so imeli delavci, člani socialdemokratske stranke, sestanke, na katerih so zahtevali ponovno uvedbo nemškega jezika v šolo. Rezultati prvega štetja prebivalstva leta 1921 so pokazali, da so njihove zahteve neupravičene. Na Muti so našteli le sedem pravih nemških družin, vsem drugim so v komisiji za ljudsko štetje, ki ji je predsedoval Vomer, dokazali slovenski izvor. <span id="ftn530_return"><a class="notelink" title="SI_PAM/1671, Dnevnik, 52–55." href="#ftn530"><sup>530</sup></a></span></p><p>Na Muti so na Vomerjevo pobudo ustanovili društvo Sokol Muta-Vuzenica. Poleti 1920 so ob udeležbi Sokolov iz Maribora, Slovenj Gradca, Marenberga (danes Radlje) in Vuhreda priredili prvo javno telovadbo na vrtu nekdanje Ciril-Metodove šole. <span id="ftn531_return"><a class="notelink" title="»Sokolska slavnost na Muti«, Mariborski delavec, 19. 7. 1920, 2." href="#ftn531"><sup>531</sup></a></span> V okviru društva sta delovala tudi sokolski pevski zbor in orkester, šolske igre pa so prirejali še na šoli. K tem prireditvam so prihajali tudi starši, ki so sicer govorili le nemško. <span id="ftn532_return"><a class="notelink" title="SI_PAM/1671, Dnevnik, 55–56." href="#ftn532"><sup>532</sup></a></span> Za igro Kralj Matjaž v Vomerjevi režiji, uprizorjeno v poletnih mesecih leta 1922, je prejelo učiteljstvo posebno pohvalo v <span style="font-style:italic">Učiteljskem tovarišu</span>. Še posebej je bilo razveseljivo dejstvo, da so učenci, ki so doma govorili nemško in so se slovensko naučili šele v šoli, zmogli odigrati precej zahtevno predstavo. <span id="ftn533_return"><a class="notelink" title="Danijela Kričej, Osnovna šola Muta (diplomska naloga, Pedagoška fakulteta Maribor, 1996), 35." href="#ftn533"><sup>533</sup></a></span> Vomer je na Muti prevzel še vodenje kmečke posojilnice, čeprav ni imel finančnih in računovodskih znanj. Posojilnica je podpirala zavedne slovenske kmete, pri podeljevanju posojil pa je imel Vomer kot predsednik odločilen vpliv. <span id="ftn534_return"><a class="notelink" title="SI_PAM/1671, Dnevnik, 57– 58." href="#ftn534"><sup>534</sup></a></span> V času ravnateljevanja na Muti je Vomer organiziral še vajeniško oziroma obrtno šolo. Ob koncu leta 1919 so odprli pripravljalni tečaj Obrtno-nadaljevalne šole Muta-Vuzenica. Vodstvo šole je prevzel sam, pri pouku pa mu je sprva pomagal učitelj Andrej Pirjevec. Vanjo so hodili predvsem obrtni in trgovski vajenci z Mute in Vuzenice ter vsi dečki oziroma delavci do osemnajstega leta starosti iz tovarne na Muti. Na teden so imeli sedem ur teoretičnega pouka. <span id="ftn535_return"><a class="notelink" title="Prav tam. SI_PAM/1557, Koncept šolske kronike šole na Muti, poslan Okrajnemu šolskemu svetu v Marenbergu v odobritev, 21. 9. 1920 (spisal Ivan Vomer),…" href="#ftn535"><sup>535</sup></a></span></p><p>Na občinskih volitvah na Muti leta 1921 je bil Vomer izvoljen za občinskega odbornika, in sicer, kot je zapisal v svojem dnevniku, na »slovenski« listi. Sodeč po podatkih v časopisu <span style="font-style:italic">Marburger Zeitung</span> sta na volitvah dobili Jugoslovanska demokratska stranka in Narodno-socialistična stranka vsaka po tri odbornike, zmagali pa so socialdemokrati z desetimi občinski odborniki. <span id="ftn536_return"><a class="notelink" title="»Resultate der Gemeindewahlen in der Provinz«,Marburger Zeitung, 5. 5. 1921, 3." href="#ftn536"><sup>536</sup></a></span> Delo v občinskem odboru je pod vodstvom socialističnega župana potekalo nemoteno. Vse odločitve so kljub različnim strankarskim interesom sprejemali soglasno. Vomer <span class="pagebreak" id="pb.168"> [168] </span>je navajal, da so sprva nameravale na volitvah nastopiti tri liste, in sicer slovenska, nemška in socialdemokratska. Po prepovedi nemške liste naj bi nastopili le slovenska in socialdemokratska stranka. Slovenci naj bi imeli v občinskem svetu dva odbornika, delavci (socialdemokrati) pa sedem. Podatki iz Vomerjevega dnevnika se na tem mestu razlikujejo od podatkov iz časopisa <span style="font-style:italic">Marburger Zeitung</span>. Nesporno je, da so na občinskih volitvah zmagali socialdemokrati oziroma socialisti. Vomer je morda obe stranki, to je Jugoslovansko demokratsko stranko in Narodno-socialistično stranko, razumel kot t. i. slovensko listo. Na Štajerskem, zlasti v obmejnem pasu ob Avstriji, so bile namreč tedaj pogoste »narodne« liste, s katerimi so nastopale slovenske meščanske stranke v političnem boju z nemčurji. Med te pa so zaradi njihovega internacionalizma prištevali tudi socialistične in komunistične delavce. <span id="ftn537_return"><a class="notelink" title="SI_PAM/1671, 59–63." href="#ftn537"><sup>537</sup></a></span></p><p>Kot član razmejitvene komisije za določitev meje v občinah Pernice in Sv. Jernej (Radvanje/Rothwein) do prelaza Radelj je Ivan Vomer že slutil, da razmejitev ne bo ugodna za slovensko stran. Sestanek z razmejitveno komisijo je bil leta 1920 na Pernicah. Slovenski del komisije je povabil zavedne slovenske kmete, Avstrijci pa svoje. Vsi delegati so bili navadno prisotni le pri govorih nemških kmetov, med predstavitvami slovenskih zahtev pa so se raje posvečali kramljanju ali prigrizkom. Več zanimanja za slovenske interese je pokazal le japonski delegat. Zlasti kmetje iz Radvanja so želeli na vsak način doseči, da bi pripadli Jugoslaviji, vendar brez uspeha. <span id="ftn538_return"><a class="notelink" title="Prav tam, 63a." href="#ftn538"><sup>538</sup></a></span></p><p>Konec avgusta 1920 se je zakoncema Vomer rodila hčerka Mira. Vomer je na Muti več let opravljal še naloge predsednika Učiteljskega društva za okraj Marenberg ter naloge šolskega nadzornika pri šolskih odborih za sosednji šoli Pernice in Sv. Jernej nad Muto. Kot zagovornik večje socialne pravičnosti je leta 1921 pri šolskem odboru na Muti dosegel, da so v letnem proračunu zagotovili sredstva za nabavo knjig, zvezkov za šolske in domače naloge, risank in zemljevidov za vse učence brez izjeme. Od tedaj naprej so dobivali vsi otroci šolske potrebščine brezplačno v izposojo. Le v primeru, da niso skrbno pazili na knjige ali zvezke oziroma so jih poškodovali, so morali stroške zanje poplačati starši. Otrokom so s tem privzgojili večjo skrb za šolske potrebščine, na prvi šolski dan pa so bili učenci že preskrbljeni z vsem, kar so potrebovali pri pouku. <span id="ftn539_return"><a class="notelink" title="Prav tam, 65a." href="#ftn539"><sup>539</sup></a></span></p><p>Leta 1925 se je Vomer prijavil na razpisana delovna mesta šolskega upravitelja v Rušah, Malečniku, Hočah in v Slivnici. Potem ko ga je krajevni šolski svet v Rušah izbral kot najprimernejšega kandidata, je umaknil prošnje za ostale tri kraje. Na njegovo smolo se je ravno v času reševanja prošnje menjala oblast, liberalci v Samostojni demokratski stranki so po skoraj petih letih prešli v opozicijo. Ker so bila imenovanja oziroma napredovanja učiteljev v Kraljevini SHS pogosto odvisna od politične primernosti kandidata, so za upravitelja šole v Rušah imenovali pristaša nove oblasti in ne Vomerja kot člana Sokola in delavskega »simpatizerja«, čeprav ni bil član nobene stranke in je bil ustrezno usposobljen za to delovno mesto. <span id="ftn540_return"><a class="notelink" title="Prav tam, 66." href="#ftn540"><sup>540</sup></a></span></p></div><div class="ss2" id="index-body.1_div.16_div.4"><div class="pagebreak" id="pb.169"> [169] </div><h2><span class="head">III. deška ljudska šola v Mariboru in delo v učiteljskih organizacijah</span></h2><p>Vomer je tako vložil prošnjo za učiteljsko mesto na III. deški ljudski šoli v Mariboru na Ruški cesti, saj je želel zaradi šolanja svojih otrok živeti v Mariboru. Konec julija 1926 je bil imenovan za stalnega učitelja na tej šoli. Na prvi konferenci septembra 1926 ga je upravitelj Ivan Lukman imenoval za svojega namestnika. <span id="ftn541_return"><a class="notelink" title="Prav tam." href="#ftn541"><sup>541</sup></a></span> Decembra 1926 se je vsa družina Vomer preselila v stanovanje v vili na Tržaški cesti. Hčerka Anka je tedaj obiskovala drugi razred ženske meščanske šole, sin Ivo peti razred III. deške šole, hčerka Mira pa prvi razred magdalenske šole (II. dekliška narodna šola na Magdalenskem trgu).</p><p>Podobno kot na Muti je Vomer na novem delovnem mestu kot zaveden Sokol sodeloval pri uveljavitvi sokolskega gibanja. Konec leta 1929 sta z Ljudevitom Pivkom ustanovila Sokolsko društvo Maribor I za magdalensko predmestje. Vomer je opravljal naloge tajnika društva do leta 1933. Prvi javni nastop je imelo društvo z veliko povorko od Narodnega doma do društvenega telovadišča 18. maja 1930. <span id="ftn542_return"><a class="notelink" title="»Ognjeni krst Sokolskega društva Maribor I«, Jutro, 23. 5. 1930, 6." href="#ftn542"><sup>542</sup></a></span> Za telovadbo so uporabljali telovadnico v kasarni kralja Petra I. Nekaj prostora je imelo društvo tudi na III. deški šoli, v letih pred drugo svetovno vojno pa še v Dekliški meščanski šoli na Žolgarjevi ulici. <span id="ftn543_return"><a class="notelink" title="»20 let uspehov Sokola Maribor I«, Večernik, 17. 5. 1939, 6." href="#ftn543"><sup>543</sup></a></span> Na pobudo Vomerja je Sokolsko društvo I leta 1931 odprlo lutkovno sezono. Z lutkovnim odrom v telovadnici kadetnice so želeli delavskim otrokom omogočiti zabavo ter nanje tudi vzgojno vplivati. <span id="ftn544_return"><a class="notelink" title="SI_PAM/0791, Prošnja Lutkovnega odra Sokola I upravi vrtca za udeležbo otrok na predstavi Obuti maček, 2. 10. 1932, šk. 66/2/87." href="#ftn544"><sup>544</sup></a></span></p><p>V tem času je Učiteljsko društvo za Maribor in okolico izvolilo Vomerja za podpredsednika. Po likvidaciji društva leta 1931, ko so okoliške šole Krčevina, Studenci, Pobrežje in Tezno pripadle novemu učiteljskemu društvu za Maribor ‒ levi oziroma desni breg, je predsednik novega društva za Maribor ‒ mesto postal učitelj Ciril Hočevar, Vomer pa je bil znova izvoljen med društvene odbornike. <span id="ftn545_return"><a class="notelink" title="»Likvidacija učiteljskega društva za Maribor in okolico«, Jutro, 26. 9. 1931, 4." href="#ftn545"><sup>545</sup></a></span> Ker mariborski učitelji na pobudo Antona Hrena niso bili uspešni pri zahtevi, da bi Učiteljska tiskarna v Ljubljani odprla svojo trgovsko podružnico v Mariboru, so se odločili, da bodo ustanovili lastno učiteljsko gospodarsko posredovalnico. Z njeno pomočjo bi šolska vodstva lažje naročala knjige, zvezke in druge šolske potrebščine – tudi iz tujine –, posredovalnici pa bi v zameno pripadala provizija za posredovanje. <span id="ftn546_return"><a class="notelink" title="SI_PAM/1671, Dnevnik, 68–70." href="#ftn546"><sup>546</sup></a></span> Julija 1929 je bila registrirana zadruga Učiteljska gospodarska poslovalnica v Mariboru. Sedež je imela na III. deški šoli. Do prvega občnega zbora, na katerem so Vomerja izvolili v upravni svet, je k zadrugi pristopilo že 422 zadružnikov. <span id="ftn547_return"><a class="notelink" title="SI_ PAM/0645, Zapisnik 6. rednega občnega zbora UGP, 13. 7. 1935, in Zapisnik likvidacijskega občnega zbora, 29. 12. 1935, šk. 995, spis IV/56." href="#ftn547"><sup>547</sup></a></span> Za njeno poslovanje sta bila najbolj odgovorna Vomer in učitelj Ivan Lovše v Krčevini. Poslovalnica je lepo uspevala, naročila je dobivala tudi s Kranjske. Konec decembra 1935 so se člani odločili za likvidacijo zadruge, saj je njene <span class="pagebreak" id="pb.170"> [170] </span>posle po letu 1933 vse bolj prevzemala Učiteljska tiskarna. Ob prekinitvi delovanja je zadruga izkazala precejšen dobiček. <span id="ftn548_return"><a class="notelink" title="Prav tam." href="#ftn548"><sup>548</sup></a></span></p><p>Po spremembi pravil Učiteljske tiskarne v Ljubljani in odločitvi, da sme ustanoviti svoje podružnice tudi zunaj Ljubljane, so pri Učiteljski tiskarni kočno pristali tudi na odprtje podružnice učiteljske trgovine v Mariboru. Septembra 1933 je Učiteljska tiskarna v Ljubljani prijavila ustanovitev svoje podružnice v Mariboru. Prostore je imela v poslopju banovinske banke v Tyrševi ulici. <span id="ftn549_return"><a class="notelink" title="SI_PAM/0645, Prijava ustanovitve podružnice Učiteljske tiskarne v Ljubljani v Mariboru za vpis v zadružni register, 8. 9. 1933, šk. 999, spis V/51." href="#ftn549"><sup>549</sup></a></span> Naloga Trgovske podružnice Učiteljske tiskarne v Mariboru je bila oskrba zadružnikov s tiskovnimi potrebščinami in prinašanje dobička članom z opravljanjem tiskarske obrti. V njenem načelstvu so bili le člani iz Ljubljane. Predsednik je bil Engelbert Gangl, oblastni šolski nadzornik iz Ljubljane. <span id="ftn550_return"><a class="notelink" title="SI_PAM/0645, Obvestilo o vpisu zadruge v register, 14. 9. 1933, šk. 999, spis V/51." href="#ftn550"><sup>550</sup></a></span> Vomer je bil imenovan za nadzornega člana Učiteljske tiskarne v Ljubljani in za nadzornega člana njene podružnice v Mariboru. Po nesporazumu, ko si je centrala v Ljubljani prisvojila celoten dobiček mariborske podružnice, je ta že prvo leto izkazala 300.000 din dobička. Iz leta v leto se je ta samo povečeval. Podružnica je obratovala v zadovoljstvo mariborskega učiteljstva vse do vojne. Vomer je skoraj vsak dan ob zaprtju blagajne obiskal trgovino in pregledal njeno dnevno poslovanje. Odprtje konkurenčne trgovske podružnice Učiteljske tiskarne je poskušal sprva preprečiti ravnatelj tiskarne Sv. Cirila kanonik Franc Hrastelj. Vomerju je zagrozil, da jo bodo z vsemi sredstvi onemogočili. Ta mu je nasprotoval, češ da so učitelji ravno tako upravičeni do svoje podružnice, »kajti v naših vaseh imamo več kot samo enega učitelja, med tem kot vi samo po enega župnika«. <span id="ftn551_return"><a class="notelink" title="SI_PAM/1671, Dnevnik, 66–70." href="#ftn551"><sup>551</sup></a></span> Nazadnje sta obe trgovini lepo sodelovali in si po potrebi izmenjavali blago. Leta 1940 je bila podružnica v Mariboru na novo registrirana, saj se je Učiteljska tiskarna v Ljubljani preoblikovala v delniško družbo. Vomer je bil izvoljen v njen upravni odbor. <span id="ftn552_return"><a class="notelink" title="SI_PAM/0645, Obvestilo o vpisu družbine firme v trgovski register, 10. 1. 1941, šk. 999, spis V/5." href="#ftn552"><sup>552</sup></a></span></p><p>Leta 1922 je bilo ustanovljeno društvo Učiteljski dom v Mariboru. <span id="ftn553_return"><a class="notelink" title="»Mariborske vesti«, Tabor, 14. 5. 1922, 4." href="#ftn553"><sup>553</sup></a></span> Kot glavno nalogo si je zadalo gmotno podpirati otroke iz učiteljskih družin, ki so se šolali v Mariboru. Kljub slabim gmotnim razmeram med javnimi uslužbenci in učitelji je društvo v dveh letih dela s članarino in z darovi zbralo 60.000 din premoženja. Nekaj so podarili tudi mariborski denarni zavodi, predvsem mariborska posojilnica, mestna občina pa je društvu rezervirala prostor za lasten dom. <span id="ftn554_return"><a class="notelink" title="»Učiteljski dom v Mariboru«, Tabor, 17. 2. 1924, 1–2." href="#ftn554"><sup>554</sup></a></span> Premoženje društva se je hitro večalo. Aprila 1932 je društvo kupilo hišo za internat v Kosarjevi ulici 41 in se preoblikovalo v zadrugo. <span id="ftn555_return"><a class="notelink" title="SI_PAM/1671, Dnevnik, 69–70 in SI_PAM/0645, Zapisnik skupne seje upravnega in nadzornega odbora društva Učiteljski dom v Mariboru, 5. 5. 1932, šk. 102…" href="#ftn555"><sup>555</sup></a></span> Njen glavni namen je ostal skoraj enak, to je omogočiti otrokom svojih članov študij v Mariboru (nastanitev in prehrano). Ob tem bi morali poskrbeti še za njihov nadzor zunaj šolskega časa, jim pomagati pri študiju ter jih vzgajati. Zadruga naj bi prevzela tudi oskrbo sirot svojih članov. <span id="ftn556_return"><a class="notelink" title="SI_PAM/0645, Vpis zadruge Učiteljski dom, 16. 6. 1932, šk. 1029, spis II/64." href="#ftn556"><sup>556</sup></a></span> K zadrugi so pristopili <span class="pagebreak" id="pb.171"> [171] </span>vsi učitelji v društvu. Vomer je bil od avgusta 1935 član kuratorija internata, leta 1940 pa je bil izvoljen v upravni odbor zadruge. <span id="ftn557_return"><a class="notelink" title="SI_PAM/0645, Zapisnik III. rednega občnega zbora, 8. 8. 1935, šk. 1029, spis II/64." href="#ftn557"><sup>557</sup></a></span> Penzion je v letih pred vojno uspešno posloval. V šolskem letu 1939/1940 je v njem bivalo petintrideset gojencev in imel je lep dobiček. <span id="ftn558_return"><a class="notelink" title="SI_PAM/0645, Poročilo kuratorija o delovanju penziona v letu 1939/40 za občni zbor zadruge Učiteljski dom z dne 8. 9. 1940, šk. 1029, spis II/64." href="#ftn558"><sup>558</sup></a></span></p><p>Med obema vojnama so se v Mariboru razvijala napredna pedagoška gibanja. Osrednja točka nove pedagoške misli naj bi postal mladostnik. Glavni cilj tako imenovane delovne šole je bil omogočiti otrokom ustvarjalen razvoj vseh njihovih sposobnosti in potreb. <span id="ftn559_return"><a class="notelink" title="»Duhovna organizacija učiteljstva (Pedagoško-didaktični krožek v Mariboru)«, Popotnik, 5–8 (1923): 177." href="#ftn559"><sup>559</sup></a></span> Učitelj na studenški šoli Ernest Vranc je začel delovno šolo uvajati tudi v vsakodnevni pouk. <span id="ftn560_return"><a class="notelink" title="Ernest Vranc, »Spomin na 'pedagoško provinco' v Mariboru«, Prosvetni delavec, 9. 12. 1955, 3." href="#ftn560"><sup>560</sup></a></span> Kot kaže, Vomer ni bil med zagovorniki Vrančevih metod dela v razredu. Po hospitacijah v njegovem »poskusnem« razredu na Studencih je namreč ugotavljal, da je rezultat pri računanju slab. <span id="ftn561_return"><a class="notelink" title="SI_PAM/1671, Dnevnik, 69–71." href="#ftn561"><sup>561</sup></a></span> Leta 1931 je Vomerju umrla žena. Zaradi denarne stiske je prevzel poučevanje matematike pri ključavničarjih na vajenski šoli, pozneje pa je poučeval še trgovsko matematiko in knjigovodstvo na trgovski vajenski šoli. <span id="ftn562_return"><a class="notelink" title="Prav tam, 74." href="#ftn562"><sup>562</sup></a></span></p></div><div class="ss2" id="index-body.1_div.16_div.5"><h2><span class="head">Uprava Banovinskega dečjega doma v Mariboru</span></h2><p>Maja 1933 je Vomer zasedel mesto upravitelja Banovinskega dečjega doma v Mariboru. <span id="ftn563_return"><a class="notelink" title="SI AS 231, Uslužbenski list Ivana Vomerja, šk. 79." href="#ftn563"><sup>563</sup></a></span> Dom je imel poleg matičnega oddelka na Strossmayerjevi ulici 26 še dva oddelka, in sicer II. oddelek pri šolskih sestrah v Melju v Mariboru in III. oddelek pri šolskih sestrah v Slovenski Bistrici. V matični oddelek so sprejemali šoloobvezne dečke do štirinajstega leta starosti. V Melju so bivali deklice in dečki od enega in pol leta do šestega leta ter deklice do petnajstega leta, v tretjem oddelku pa dečki in deklice od tretjega do šestega leta ter deklice do osemnajstega leta. V tega so sprejemali tudi »moralno ogroženo žensko mladino«. Po pogodbah je uprava dečjega doma plačevala šolskim sestram oskrbovalnino za vsakega otroka, otrokom pa je ob sprejemu v dom priskrbela oblačila. V dom so sprejemali osirotele, zapuščene in zanemarjene otroke. Dom je finančna sredstva pridobival iz donacij banovine, lastnih dohodkov ter oskrbnin oskrbovancev. Te so prispevale pristojne domovinske občine. <span id="ftn564_return"><a class="notelink" title="B.(ogomir) Dragaš, »Osnove sodobne zaščite otrok v Sloveniji«, Kronika slovenskih mest, št. 2 (1936): 121–122." href="#ftn564"><sup>564</sup></a></span></p><p>Ob nastopu Vomerjevega mandata je julija 1933 dečji dom dobil nove prostore v banovinski hiši na Strossmayerjevi ulici 30. Banovina je v tej zgradbi preuredila sobe v spalnice za do osemdeset dečkov ter uredila jedilnico, kuhinjo, bolniško sobo, dve sobi za upravo ter štirisobno stanovanje za upravitelja. Vanj se je Vomer preselil s tremi otroki in svojo drugo ženo, učiteljico Angelo Porekar. S službo upravnika doma je bila povezana tudi uprava Počitniškega doma kraljice Marije pri Šmartnem na Pohorju. Kot vodja doma je bil Vomer odgovoren še za okoli petdeset otrok, ki so bili v reji pri kmetih po raznih krajih, in za oba oddelka v Melju <span class="pagebreak" id="pb.172"> [172] </span>in Slovenski Bistrici s po približno štiridesetimi oskrbovanci. Vse te otroke je moral dva- do trikrat letno obiskati v šoli in se osebno prepričati o njihovem napredku. Zadnja leta je bil pristojen še za deklice od štirinajstega do osemnajstega leta pri šolskih sestrah v Črnečah pri Dravogradu, v neke vrste poboljševalnici. <span id="ftn565_return"><a class="notelink" title="SI_PAM/1671, Dnevnik, 72–76." href="#ftn565"><sup>565</sup></a></span></p><p>V zavodu je bil Vomer dejansko prisoten vsak dan od jutra do večera. Največ dela je imel s počitniško kolonijo na Pohorju. Tam so postavili poslopje za dečke, stavbo za bolnišnico, bazen, električno centralo ter napeljali vodovod. Poleg tega so na posestvu redili še krave in prašiče. Vomer je vodil za počitniški dom vse blagajniške in tajniške posle ter vso upravo. <span id="ftn566_return"><a class="notelink" title="Prav tam, 76–77." href="#ftn566"><sup>566</sup></a></span> S koncem režima Jugoslovanske nacionalne stranke leta 1935 so se za Vomerja v službi začele težave. Nekdanja Slovenska ljudska stranka v podobi slovenskega dela Jugoslovanske radikalne zajednice je ponovno prevzela oblast v Dravski banovini. Vomerju so najprej odvzeli pristojnost zaposlovanja vzgojiteljev; to so bili do tedaj predvsem brezposelni učitelji. Oblast je želela vpeljati popolno versko vzgojo v zavodu, v inšpekcijo so mu poslali celo bana Marka Natlačena, ki pa ni odkril nepravilnosti; kljub temu so se pritiski na Vomerja nadaljevali. <span id="ftn567_return"><a class="notelink" title="Maksimiljan Fras, Mariborski župan dr. Alojzij Juvan in njegov čas (Maribor: EPOS: Društvo Gledališče Kolenc, 2013), 199." href="#ftn567"><sup>567</sup></a></span> V začetku marca 1940 so ga razrešili z mesta upravitelja. Vrnil se je na mesto učitelja na III. deški šoli, vendar je še med predajanjem poslov prejel novo odločbo za nastavitev na mesto upravitelja te šole. Aprila 1940 je tako nastopil službo upravitelja III. deške ljudske šole na Ruški cesti v Mariboru. <span id="ftn568_return"><a class="notelink" title="SI_PAM/1671, Dnevnik, 77–82, in SI AS 231, Uslužbenski list Ivana Vomerja, šk. 79." href="#ftn568"><sup>568</sup></a></span> To je bila takrat največja šola v Mariboru s priključeno upravo otroškega vrtca. Kot novi upravitelj se je predstavil županu Alojziju Juvanu in ga prosil za podporo in pomoč. Ta mu je zagotovil, da je vedno nasprotoval njegovi razrešitvi z mesta upravitelja dečjega doma. Vomerju so bili očitno naklonjeni tudi številni klerikalni veljaki v mestu, saj ga drugače po skoraj osmih letih, ki jih je preživel zunaj šole, ne bi imenovali na mesto ravnatelja. <span id="ftn569_return"><a class="notelink" title="SI_PAM/1671, Dnevnik, 82–84." href="#ftn569"><sup>569</sup></a></span></p></div><div class="ss2" id="index-body.1_div.16_div.6"><h2><span class="head">Okupacija</span></h2><p>Po nemški okupaciji Maribora je moral Ivan Vomer predati upraviteljske posle novemu ravnatelju. Vomerjeva družina se je začela pripravljati na izselitev. Vsak dan so v strahu čakali, kdaj bodo prišli gestapovci, kljub vsemu pa so ostali. Morda je pri tem nekoliko pomagal tudi nemško zveneči priimek Womer. <span id="ftn570_return"><a class="notelink" title="Prav tam, 84–85." href="#ftn570"><sup>570</sup></a></span> Po okupaciji so se morali vsi slovenski učitelji prijaviti za učiteljsko službovanje. Samo tisti, ki so se izrekli za »volksdeutsch«, so bili takoj in brezpogojno sprejeti v učiteljsko službo. Junija 1941 so morali opraviti pisne izpite najprej vsi slovenski učitelji, ki so bili označeni za zasilno zanesljive oziroma »tragbar«. Julija so prišli na vrsto še ostali. Velika večina tistih, ki so opravili izpit, je bila zaradi političnih razlogov izseljena v Gradec in na nemška območja. Kot pogodbeni uslužbenci so bili dodeljeni nemškim šolam. <span id="ftn571_return"><a class="notelink" title="SI_PAM/0442, Prošnja Franca Ramšaka, Ivana Vomerja in prof. Mavricija Zgonika prosvetnemu referentu pri Mestnem odboru OF Maribor, 27. 6. 1945, šk. 15…" href="#ftn571"><sup>571</sup></a></span></p><p>Po opravljenem izpitu je šolski inšpektor Vomerja določil za zaposlitev v Engelsdorfu <span class="pagebreak" id="pb.173"> [173] </span>pri Gradcu v Avstriji. Pred odhodom si je pridobil spričevalo, da zaradi slabega srca ne sme telovaditi, upraviteljici šole pa je povedal, da ne more poučevati petja, ker da nima več posluha. Tako mu ni bilo treba korakati z mladino in prepevati nemških pesmi. Poučeval je le ideološko nevtralne predmete v drugem razredu osnovne šole. <span id="ftn572_return"><a class="notelink" title="SI_PAM/1671, Dnevnik, 84–86." href="#ftn572"><sup>572</sup></a></span> Leta 1942 je začel Vomer v odporniški organizaciji sodelovati z učiteljem Dušanom Špindlerjem. Ta je v Mariboru pridobil nekaj varnih postojank, med drugim tudi pri Vomerjevih na Strossmayerjevi 28. <span id="ftn573_return"><a class="notelink" title="Marjan Žnidarič, Do pekla in nazaj; nacistična okupacija in narodnoosvobodilni boj v Mariboru 1941–1945 (Maribor: Muzej narodne osvoboditve, 1997), 26…" href="#ftn573"><sup>573</sup></a></span> V Mariboru je Špindler nato ustanovil Okrožni odbor OF in v začetku novembra 1943 sodeloval pri ustanovitvi Okrožnega komiteja KPS Maribor, katerega sekretar je postal. <span id="ftn574_return"><a class="notelink" title="Jurij Štesl, Pohorska afera: krvavi izpadi štajerskih partizanov med jesenjo 1943 in pomladjo 1944 (Ljubljana: Študijski center za narodno spravo, 200…" href="#ftn574"><sup>574</sup></a></span> Vomer je zbiral denar in ga mesečno izročal Špindlerju. Vzpostavil je zvezo s sorodniki na Janževskem Vrhu in v Št. Vidu pri Vuzenici, s pomočjo gospodinjske pomočnice Micke Miklavc pa z Ribnico na Pohorju. V Mariboru so za partizane na Pohorju zbirali sanitetni material, perilo, nogavice, razmnoževalni papir, zdravila in tobak. Zdravila je Vomer prejemal od sina Iva, veterinarja na Zgornjem Štajerskem. Vse to je prenašal iz Gradca v Maribor, kamor se je odpeljal vsako soboto. Poleg tega so se v Vomerjevem stanovanju pogosto zbirali ilegalci Dušan Špindler, Ivan Vojko Nemec, Maks Gašparič ter Jadviga Golež, in to kljub temu, da je eno sobo v stanovanju zasedal gestapovski kapetan. <span id="ftn575_return"><a class="notelink" title="SI_PAM/1671, Dnevnik, 88–89. Glej tudi Žnidarič, Do pekla in nazaj, 262." href="#ftn575"><sup>575</sup></a></span> Sodelavci osvobodilnega gibanja so imeli postojanko tudi pri Vomerjevi hčerki Anki Zgonik v Cankarjevi ulici 19. <span id="ftn576_return"><a class="notelink" title="Žnidarič, Do pekla in nazaj, 273." href="#ftn576"><sup>576</sup></a></span> Po naročilu Dušana Vogrinca je bil Vomer ob tem zadolžen še za izdelavo načrtov Gradca, Maribora, Kapffenberga in Zeltwega. Na njih je zaznamoval strateške in vojaške objekte. Zemljevide mu je pomagal izdelovati zet ter geograf in zgodovinar Mavricij Zgonik, za Zeltweg pa mu jih je priskrbel Gustav Šilih, zaposlen v eni od graških knjigarn. <span id="ftn577_return"><a class="notelink" title="SI_PAM/1671, Dnevnik, 98." href="#ftn577"><sup>577</sup></a></span></p><p>V času razčiščevanja t. i. pohorske afere se je moral Vomer odpraviti na tvegano pot v osvobojeni Fram na sestanek z obveščevalnim oficirjem pohorskih partizanov Stanetom Terčakom. Na pot sta se odpravila s hčerko Anko. Ker je imela s seboj svoja majhna otroka, stražam nista bila sumljiva in ju niso ustavljali. Terčak je Vomerju predal navodila za nadaljnje sodelovanje Mariborčanov s pohorskimi partizani. <span id="ftn578_return"><a class="notelink" title="Prav tam, 90." href="#ftn578"><sup>578</sup></a></span> Julija 1944 so mariborski aktivisti ostali brez vodstva, saj so v roke nacistom v postojanki pri Hrenovih na Studencih padli člani Okrožnega komiteja KPS Maribor Ivan Kokol, Ivan Zagernik, Robert Filipič ter član mestnega komiteja Jože Kovač. Avgusta 1944 so za novega začasnega sekretarja Okrožnega komiteja KPS Maribor izvolili Karla Kladnika. To je bilo za mariborsko odporniško organizacijo usodno, saj je bil Kladnik okupatorjev sodelavec. Plaz aretacij se je začel že kmalu po 10. avgustu 1944. V manj kot pol leta je v nemške roke padlo kar 112 sodelavcev osvobodilnega gibanja. <span id="ftn579_return"><a class="notelink" title="Žnidarič, Do pekla in nazaj, 283, 301–302." href="#ftn579"><sup>579</sup></a></span> Slovenci na delu v Gradcu in okolici so imeli svojo celico OF. Njen sekretar je bil Robert Filipič, nekdanji Vomerjev <span class="pagebreak" id="pb.174"> [174] </span>gojenec iz dečjega doma v Mariboru. V celico je bil Vomer skupaj z Mavricijem Zgonikom sprejet januarja 1944. Po Filipičevem odhodu v ilegalo v Maribor je prevzel njeno vodstvo. <span id="ftn580_return"><a class="notelink" title="Prav tam in SI_PAM/1557, Prepis potrdila Okrožnega komiteja KPS Maribor z dne 31. 8. 1945, šk. 26." href="#ftn580"><sup>580</sup></a></span></p><p>Po Kladnikovi izdaji so Vomerja 27. septembra 1944 v Gradcu aretirali. Dva dneva je preživel v graških sodnih zaporih, nato so ga odpeljali v mariborske sodne zapore. Med zasliševanjem so ga mučili do nezavesti. Gestapovci so zbrali kar nekaj obremenilnega materiala zoper Vomerja. Tako ga je agent Kladnik (Uroš) v svojem poročilu omenil kot sekretarja celice OF v Gradcu in kot glavnega dobavitelja materiala (zdravil, papirja) XIV. diviziji. <span id="ftn581_return"><a class="notelink" title="SI AS 1931, Izvleček iz poročila agenta Karla Kladnika »Uroša« gestapu, 8. 9. 1944, šk. 786." href="#ftn581"><sup>581</sup></a></span> Gestapovci so imeli v rokah tudi pismo, ki ga je Kladniku pred odhodom na Dolenjsko napisal Špindler in v katerem je omenil Vančevo – tak je bil Vomerjev odporniški vzdevek – delo v Gradcu za partizane. Ob tem je Vomerju škodovala še Vida Amalietti, članica odbora OF v Gradcu. Med mučenjem je priznala, da mu je odnesla razmnoževalni aparat, medicinsko opremo in risalni pribor. Vse to bi moral dostaviti na Pohorje. <span id="ftn582_return"><a class="notelink" title="SI AS 1931, Prepis pisma Jerneja Kovača (Dušana Špindlerja) Urošu (Kladniku), 7. 6. 1944, in izvleček iz zaslišanja Vide Amalietti »Mire«, 18. 11. 194…" href="#ftn582"><sup>582</sup></a></span></p><p>Med zaslišanji je Vomer več čas tajil stike in ni izdal nikogar od vpletenih v odporniško gibanje. Gestapo ga je nazadnje določil za koncentracijsko taborišče II. stopnje; <span id="ftn583_return"><a class="notelink" title="SI AS 1931, Zapis zaslišanja Ivan Vomerja, 21. 11. 1944, in Zaključno poročilo 22. 11. 1944, šk. 786." href="#ftn583"><sup>583</sup></a></span> 22. decembra 1944 so ga odpeljali v Dachau. Po prihodu v taborišče mu je uspelo, da so ga za tri tedne poslali v poskusno barako pri bolnici, v kateri so na zapornikih opravljali medicinske poskuse. S tem se je izognil delu v tovarni in je bil na toplem. Po treh tednih, ko bi se moral zaposliti kot pomočnik pri zdravnikih, je hudo zbolel. Le s pomočjo češkega zdravnika, ki mu je skrivaj dajal transfuzijo, je preživel. Med prestajanjem kazni so Vomerju večkrat grozili – kot jih je imenoval v dnevniku – Ljubljančani, da bo kaznovan, če se bo družil z nekaterimi zaporniki. Tako so mu strogo odsvetovali obiskovanje Otmarja Pirkmajerja, nekdanjega podbana, češ, da je »od naših« že tako ali tako obsojen na smrt po osvoboditvi. Dne 29. aprila 1945 v zgodnjih jutranjih urah so taborišče osvobodili Američani. Vomer si je telesno hitro opomogel. V Slovenijo se je vrnil s transportom 23. junija 1945. <span id="ftn584_return"><a class="notelink" title="SI_PAM/1671, Dnevnik, 101–107, 110–113." href="#ftn584"><sup>584</sup></a></span></p><p>Po prijavi učiteljev v službo junija 1945 je nova prosvetna oblast na podlagi sestavljenih karakteristik in podatkov o delovanju v času okupacije začela med njimi obsežno selekcijo. Pod udarom novih oblasti so se znašli tudi učitelji v mariborskem okrožju, ki so poučevali med okupacijo, ne glede na to, ali so aktivno sodelovali z osvobodilnim gibanjem. Zaničljivo so jih imenovali švabski učitelji. Sredi julija so vse prijavili javnemu tožilcu za mariborsko okrožje in vsi so bili začasno odstranjeni z delovnih mest. Med prijavljenimi 115 učitelji iz okrožja se je znašel tudi Ivan Vomer. Za večino javni tožilec ni našel dovolj obremenilnih dokazov za začetek kazenskega pregona pred sodiščem narodne časti. <span id="ftn585_return"><a class="notelink" title="SI_PAM/0442, Poročilo javnega tožilca, 8. 8. in 9. 8. 1945, šk. 158." href="#ftn585"><sup>585</sup></a></span> Vsi oproščeni in amnestirani so ponovno dobili možnost opravljanja svojega poklica, vendar so jih oblasti še naprej sumničile. Vomer se je že v poletnih mesecih 1945 na lastno pest lotil obnove dečjega doma, novembra 1945 pa je bil začasno imenovan za učitelja na III. deški šoli. Upokojil se je oktobra 1946. <span id="ftn586_return"><a class="notelink" title="SI AS 231, Uslužbenski list Ivana Vomerja, šk. 79." href="#ftn586"><sup>586</sup></a></span> Kot upokojenec <span class="pagebreak" id="pb.175"> [175] </span>je honorarno še več let poučeval računstvo vajence iz tovarne Metalna. Po ustanovitvi vajenske šole za oblačilno stroko je tudi tam poučeval računstvo in opravljal naloge računovodje. Eno leto je poučeval še v mojstrski šoli za čevljarje. Dokončno je bil upokojen leta 1961. <span id="ftn587_return"><a class="notelink" title="SI_PAM/1671, Dnevnik, 114–115." href="#ftn587"><sup>587</sup></a></span></p></div><div class="abstract" id="index-body.1_div.16_div.7"><h2><span class="head">POVZETEK</span></h2><p>Učitelj in nadučitelj Ivan Vomer je po končanem učiteljišču v Mariboru poučeval na šoli pri Sv. Kunigundi ter nato na ljudski šoli v Čadramu. Med prvo svetovno vojno se je udeležil bojev na fronti v Galiciji. Po prevratu je prevzel mesto upravitelja na šoli na Muti, leta 1926 pa poučevanje na III. deški šoli v Mariboru. Leta 1933 je bil imenovan za upravitelja Banovinskega dečjega doma v Mariboru, leta 1940 pa za upravitelja III. deške ljudske šole v Mariboru. Aktiven je bil v številnih učiteljskih strokovnih organizacijah (Učiteljsko društvo za Maribor mesto, zadruga Učiteljska gospodarska poslovalnica v Mariboru, zadruga Trgovska podružnica Učiteljske tiskarne v Mariboru, Učiteljski dom v Mariboru) ter v Sokolskem društvu Maribor I. Po okupaciji je bil premeščen na šolo v Engelsdorf pri Gradcu. Ves čas je aktivno sodeloval z osvobodilnim gibanjem v Mariboru ter bil po izdaji leta 1944 zaprt v Dachauu. Po osvoboditvi je bil leta 1946 upokojen, vendar je honorarno poučeval vse do leta 1961.</p></div><div class="bibliography" id="index-body.1_div.16_div.8"><h2><span class="head">VIRI IN LITERATURA</span></h2><div class="ss3" id="index-body.1_div.16_div.8_div.1"><h3><span class="head">ARHIVSKI VIRI</span></h3><p>Pokrajinski arhiv Maribor, fond Vomer Ivan.</p><p>Pokrajinski arhiv Maribor, fond Zgonik Mavricij.</p><p>Pokrajinski arhiv Maribor, fond Učiteljišče Maribor.</p><p>Pokrajinski arhiv Maribor, fond OŠ Franceta Prešerna Maribor.</p><p>Pokrajinski arhiv Maribor, fond Okrožno sodišče Maribor.</p><p>Pokrajinski arhiv Maribor, fond Okrožni ljudski odbor Maribor.</p><p>Arhiv Republike Slovenije, fond Ministrstvo za prosveto LRS.</p><p>Arhiv Republike Slovenije, fond Republiški sekretariat za notranje zadeve SRS.</p></div><div class="ss3" id="index-body.1_div.16_div.8_div.2"><h3><span class="head">TISKANI VIRI</span></h3><div class="biblfree">Dragaš, B.(ogomir). »Osnove sodobne zaščite otrok v Sloveniji«. <span style="font-style:italic">Kronika slovenskih mest</span>, št. 2 (1936).</div><div class="biblfree"><span style="font-style:italic">Personalstand des Bistum Lavant in Steiermark für das Jahr 1909</span>. Marburg: Verlag der F. B. Ordinariatskanzlei, 1909.</div><div class="biblfree"><span style="font-style:italic">Uradni list Narodne vlade SHS v Ljubljani</span>, 1918.</div></div><div class="ss3" id="index-body.1_div.16_div.8_div.3"><h3><span class="head">ČASOPISNI VIRI</span></h3><p><span style="font-style:italic">Jutro</span>, 1930, 1931.</p><p><span style="font-style:italic">Mariborski delavec</span>, 1920.</p><p><span style="font-style:italic">Marburger Zeitung</span>, 1921.</p><p><span style="font-style:italic">Popotnik</span>, 1923.</p><p><span style="font-style:italic">Prosvetni delavec</span>, 1955.</p><p><span style="font-style:italic">Tabor</span>, 1922, 1924.</p><div class="pagebreak" id="pb.176"> [176] </div><p><span style="font-style:italic">Večernik</span>, 1939.</p></div><div class="ss3" id="index-body.1_div.16_div.8_div.4"><h3><span class="head">MONOGRAFIJE</span></h3><div class="biblfree">Fras, Maksimiljan. <span style="font-style:italic">Mariborski župan dr. Alojzij Juvan in njegov čas. </span>Maribor: EPOS, Društvo Gledališče Kolenc, 2013.</div><div class="biblfree">Kričej, Danijela. <span style="font-style:italic">Osnovna šola Muta</span>. Diplomska naloga. Pedagoška fakulteta Maribor, 1996.</div><div class="biblfree">Štesl, Jurij. <span style="font-style:italic">Pohorska afera: krvavi izpadi štajerskih partizanov med jesenjo 1943 in pomladjo 1944</span>. Ljubljana: Študijski center za narodno spravo, 2009.</div><div class="biblfree">Žnidarič, Marjan. <span style="font-style:italic">Do pekla in nazaj; nacistična okupacija in narodnoosvobodilni boj v Mariboru 1941–1945. </span>Maribor: Muzej narodne osvoboditve, 1997.</div></div><div class="ss3" id="index-body.1_div.16_div.8_div.5"><h3><span class="head">FOTO:</span></h3><p>Ivan Vomer na fotografiji »brzoslikača« v družbi neznane ženske na mariborskih ulicah (arhiv avtorja)</p></div><div class="byline"><span style="font-weight:bold">Mag. Jure Maček</span>, arhivski svetovalec, Pokrajinski arhiv Maribor, Glavni trg 7, 2000 Maribor, jure.macek@pokarh-mb.si</div></div></div><!--Notes in [div]--><div class="notes"><div class="note" id="ftn509"><span class="noteLabel">509. </span><div class="noteBody">Pokrajinski arhiv Maribor, SI_PAM/1671, Dnevnik Ivana Vomerja (v nadaljevanju Dnevnik), 1–8.</div> <a class="link_return" title="Go back to text" href="#ftn509_return">↵</a></div><div class="note" id="ftn510"><span class="noteLabel">510. </span><div class="noteBody">Prav tam, 8–12.</div> <a class="link_return" title="Go back to text" href="#ftn510_return">↵</a></div><div class="note" id="ftn511"><span class="noteLabel">511. </span><div class="noteBody">Prav tam, 12–14.</div> <a class="link_return" title="Go back to text" href="#ftn511_return">↵</a></div><div class="note" id="ftn512"><span class="noteLabel">512. </span><div class="noteBody">SI_PAM/1671, Dnevnik, 14–17.</div> <a class="link_return" title="Go back to text" href="#ftn512_return">↵</a></div><div class="note" id="ftn513"><span class="noteLabel">513. </span><div class="noteBody">SI_PAM/0805, Vpisnica Ivana Vomerja 1905/1906, šk. 2.</div> <a class="link_return" title="Go back to text" href="#ftn513_return">↵</a></div><div class="note" id="ftn514"><span class="noteLabel">514. </span><div class="noteBody">SI_PAM/1671, Dnevnik, 18.</div> <a class="link_return" title="Go back to text" href="#ftn514_return">↵</a></div><div class="note" id="ftn515"><span class="noteLabel">515. </span><div class="noteBody">Prav tam, 17–28, 33a, 35a.</div> <a class="link_return" title="Go back to text" href="#ftn515_return">↵</a></div><div class="note" id="ftn516"><span class="noteLabel">516. </span><div class="noteBody">Prav tam, 32a.</div> <a class="link_return" title="Go back to text" href="#ftn516_return">↵</a></div><div class="note" id="ftn517"><span class="noteLabel">517. </span><div class="noteBody">SI AS 231, Uslužbenski list Ivana Vomerja, šk. 79.</div> <a class="link_return" title="Go back to text" href="#ftn517_return">↵</a></div><div class="note" id="ftn518"><span class="noteLabel">518. </span><div class="noteBody"><span style="font-style:italic">Personalstand des Bistum Lavant in Steiermark für das Jahr 1909</span> (Marburg: Verlag der F. B. Ordinariatskanzlei, 1909), 84.</div> <a class="link_return" title="Go back to text" href="#ftn518_return">↵</a></div><div class="note" id="ftn519"><span class="noteLabel">519. </span><div class="noteBody">SI_PAM/1671, Dnevnik, 36–42.</div> <a class="link_return" title="Go back to text" href="#ftn519_return">↵</a></div><div class="note" id="ftn520"><span class="noteLabel">520. </span><div class="noteBody">SI AS 231, Uslužbenski list Ivana Vomerja, šk. 79.</div> <a class="link_return" title="Go back to text" href="#ftn520_return">↵</a></div><div class="note" id="ftn521"><span class="noteLabel">521. </span><div class="noteBody">SI_PAM/1671, Dnevnik, 44–46.</div> <a class="link_return" title="Go back to text" href="#ftn521_return">↵</a></div><div class="note" id="ftn522"><span class="noteLabel">522. </span><div class="noteBody">Prav tam, 46–51.</div> <a class="link_return" title="Go back to text" href="#ftn522_return">↵</a></div><div class="note" id="ftn523"><span class="noteLabel">523. </span><div class="noteBody">Prav tam, 52.</div> <a class="link_return" title="Go back to text" href="#ftn523_return">↵</a></div><div class="note" id="ftn524"><span class="noteLabel">524. </span><div class="noteBody">Ur. l. Narodne vlade SHS v Ljubljani, 20. 11. 1918, št. 10, Naredbi Poverjeništva za uk in bogočastje št. 109 in 110, 20.</div> <a class="link_return" title="Go back to text" href="#ftn524_return">↵</a></div><div class="note" id="ftn525"><span class="noteLabel">525. </span><div class="noteBody">Ur. l. Narodne vlade SHS v Ljubljani, 19. 12. 1918, št. XXV, Naredba celokupne Narodne vlade SHS v Ljubljani glede državnih nameščencev nemške narodnosti itd., 53–54.</div> <a class="link_return" title="Go back to text" href="#ftn525_return">↵</a></div><div class="note" id="ftn526"><span class="noteLabel">526. </span><div class="noteBody">SI AS 231, Uslužbenski list Ivana Vomerja, šk. 79.</div> <a class="link_return" title="Go back to text" href="#ftn526_return">↵</a></div><div class="note" id="ftn527"><span class="noteLabel">527. </span><div class="noteBody">SI_PAM/1671, Dnevnik, 53.</div> <a class="link_return" title="Go back to text" href="#ftn527_return">↵</a></div><div class="note" id="ftn528"><span class="noteLabel">528. </span><div class="noteBody">SI_PAM/1557, Koncept šolske kronike šole na Muti, poslan Okrajnemu šolskemu svetu v Marenbergu v odobritev, 21. 9. 1920 (spisal Ivan Vomer), šk. 26.</div> <a class="link_return" title="Go back to text" href="#ftn528_return">↵</a></div><div class="note" id="ftn529"><span class="noteLabel">529. </span><div class="noteBody">SI AS 231, Uslužbenski list Ivana Vomerja, šk. 79.</div> <a class="link_return" title="Go back to text" href="#ftn529_return">↵</a></div><div class="note" id="ftn530"><span class="noteLabel">530. </span><div class="noteBody">SI_PAM/1671, Dnevnik, 52–55.</div> <a class="link_return" title="Go back to text" href="#ftn530_return">↵</a></div><div class="note" id="ftn531"><span class="noteLabel">531. </span><div class="noteBody">»Sokolska slavnost na Muti«, <span style="font-style:italic">Mariborski delavec</span>, 19. 7. 1920, 2.</div> <a class="link_return" title="Go back to text" href="#ftn531_return">↵</a></div><div class="note" id="ftn532"><span class="noteLabel">532. </span><div class="noteBody">SI_PAM/1671, Dnevnik, 55–56.</div> <a class="link_return" title="Go back to text" href="#ftn532_return">↵</a></div><div class="note" id="ftn533"><span class="noteLabel">533. </span><div class="noteBody">Danijela Kričej, <span style="font-style:italic">Osnovna šola Muta</span> (diplomska naloga, Pedagoška fakulteta Maribor, 1996), 35.</div> <a class="link_return" title="Go back to text" href="#ftn533_return">↵</a></div><div class="note" id="ftn534"><span class="noteLabel">534. </span><div class="noteBody">SI_PAM/1671, Dnevnik, 57– 58.</div> <a class="link_return" title="Go back to text" href="#ftn534_return">↵</a></div><div class="note" id="ftn535"><span class="noteLabel">535. </span><div class="noteBody">Prav tam. SI_PAM/1557, Koncept šolske kronike šole na Muti, poslan Okrajnemu šolskemu svetu v Marenbergu v odobritev, 21. 9. 1920 (spisal Ivan Vomer), šk. 26 in SI_PAM/1671, Dnevnik, 59–60.</div> <a class="link_return" title="Go back to text" href="#ftn535_return">↵</a></div><div class="note" id="ftn536"><span class="noteLabel">536. </span><div class="noteBody">»Resultate der Gemeindewahlen in der Provinz«,<span style="font-style:italic">Marburger Zeitung</span>, 5. 5. 1921, 3.</div> <a class="link_return" title="Go back to text" href="#ftn536_return">↵</a></div><div class="note" id="ftn537"><span class="noteLabel">537. </span><div class="noteBody">SI_PAM/1671, 59–63.</div> <a class="link_return" title="Go back to text" href="#ftn537_return">↵</a></div><div class="note" id="ftn538"><span class="noteLabel">538. </span><div class="noteBody">Prav tam, 63a.</div> <a class="link_return" title="Go back to text" href="#ftn538_return">↵</a></div><div class="note" id="ftn539"><span class="noteLabel">539. </span><div class="noteBody">Prav tam, 65a.</div> <a class="link_return" title="Go back to text" href="#ftn539_return">↵</a></div><div class="note" id="ftn540"><span class="noteLabel">540. </span><div class="noteBody">Prav tam, 66.</div> <a class="link_return" title="Go back to text" href="#ftn540_return">↵</a></div><div class="note" id="ftn541"><span class="noteLabel">541. </span><div class="noteBody">Prav tam.</div> <a class="link_return" title="Go back to text" href="#ftn541_return">↵</a></div><div class="note" id="ftn542"><span class="noteLabel">542. </span><div class="noteBody">»Ognjeni krst Sokolskega društva Maribor I«, <span style="font-style:italic">Jutro</span>, 23. 5. 1930, 6.</div> <a class="link_return" title="Go back to text" href="#ftn542_return">↵</a></div><div class="note" id="ftn543"><span class="noteLabel">543. </span><div class="noteBody">»20 let uspehov Sokola Maribor I«, <span style="font-style:italic">Večernik</span>, 17. 5. 1939, 6.</div> <a class="link_return" title="Go back to text" href="#ftn543_return">↵</a></div><div class="note" id="ftn544"><span class="noteLabel">544. </span><div class="noteBody">SI_PAM/0791, Prošnja Lutkovnega odra Sokola I upravi vrtca za udeležbo otrok na predstavi Obuti maček, 2. 10. 1932, šk. 66/2/87.</div> <a class="link_return" title="Go back to text" href="#ftn544_return">↵</a></div><div class="note" id="ftn545"><span class="noteLabel">545. </span><div class="noteBody">»Likvidacija učiteljskega društva za Maribor in okolico«, Jutro, 26. 9. 1931, 4.</div> <a class="link_return" title="Go back to text" href="#ftn545_return">↵</a></div><div class="note" id="ftn546"><span class="noteLabel">546. </span><div class="noteBody">SI_PAM/1671, Dnevnik, 68–70.</div> <a class="link_return" title="Go back to text" href="#ftn546_return">↵</a></div><div class="note" id="ftn547"><span class="noteLabel">547. </span><div class="noteBody">SI_ PAM/0645, Zapisnik 6. rednega občnega zbora UGP, 13. 7. 1935, in Zapisnik likvidacijskega občnega zbora, 29. 12. 1935, šk. 995, spis IV/56.</div> <a class="link_return" title="Go back to text" href="#ftn547_return">↵</a></div><div class="note" id="ftn548"><span class="noteLabel">548. </span><div class="noteBody">Prav tam.</div> <a class="link_return" title="Go back to text" href="#ftn548_return">↵</a></div><div class="note" id="ftn549"><span class="noteLabel">549. </span><div class="noteBody">SI_PAM/0645, Prijava ustanovitve podružnice Učiteljske tiskarne v Ljubljani v Mariboru za vpis v zadružni register, 8. 9. 1933, šk. 999, spis V/51.</div> <a class="link_return" title="Go back to text" href="#ftn549_return">↵</a></div><div class="note" id="ftn550"><span class="noteLabel">550. </span><div class="noteBody">SI_PAM/0645, Obvestilo o vpisu zadruge v register, 14. 9. 1933, šk. 999, spis V/51.</div> <a class="link_return" title="Go back to text" href="#ftn550_return">↵</a></div><div class="note" id="ftn551"><span class="noteLabel">551. </span><div class="noteBody">SI_PAM/1671, Dnevnik, 66–70.</div> <a class="link_return" title="Go back to text" href="#ftn551_return">↵</a></div><div class="note" id="ftn552"><span class="noteLabel">552. </span><div class="noteBody">SI_PAM/0645, Obvestilo o vpisu družbine firme v trgovski register, 10. 1. 1941, šk. 999, spis V/5.</div> <a class="link_return" title="Go back to text" href="#ftn552_return">↵</a></div><div class="note" id="ftn553"><span class="noteLabel">553. </span><div class="noteBody">»Mariborske vesti«, <span style="font-style:italic">Tabor</span>, 14. 5. 1922, 4.</div> <a class="link_return" title="Go back to text" href="#ftn553_return">↵</a></div><div class="note" id="ftn554"><span class="noteLabel">554. </span><div class="noteBody">»Učiteljski dom v Mariboru«, <span style="font-style:italic">Tabor</span>, 17. 2. 1924, 1–2.</div> <a class="link_return" title="Go back to text" href="#ftn554_return">↵</a></div><div class="note" id="ftn555"><span class="noteLabel">555. </span><div class="noteBody">SI_PAM/1671, <span style="font-style:italic">Dnevnik</span>, 69–70 in SI_PAM/0645, Zapisnik skupne seje upravnega in nadzornega odbora društva Učiteljski dom v Mariboru, 5. 5. 1932, šk. 1029, spis II/64.</div> <a class="link_return" title="Go back to text" href="#ftn555_return">↵</a></div><div class="note" id="ftn556"><span class="noteLabel">556. </span><div class="noteBody">SI_PAM/0645, Vpis zadruge Učiteljski dom, 16. 6. 1932, šk. 1029, spis II/64.</div> <a class="link_return" title="Go back to text" href="#ftn556_return">↵</a></div><div class="note" id="ftn557"><span class="noteLabel">557. </span><div class="noteBody">SI_PAM/0645, Zapisnik III. rednega občnega zbora, 8. 8. 1935, šk. 1029, spis II/64.</div> <a class="link_return" title="Go back to text" href="#ftn557_return">↵</a></div><div class="note" id="ftn558"><span class="noteLabel">558. </span><div class="noteBody">SI_PAM/0645, Poročilo kuratorija o delovanju penziona v letu 1939/40 za občni zbor zadruge Učiteljski dom z dne 8. 9. 1940, šk. 1029, spis II/64.</div> <a class="link_return" title="Go back to text" href="#ftn558_return">↵</a></div><div class="note" id="ftn559"><span class="noteLabel">559. </span><div class="noteBody">»Duhovna organizacija učiteljstva (Pedagoško-didaktični krožek v Mariboru)«, <span style="font-style:italic">Popotnik</span>, 5–8 (1923): 177.</div> <a class="link_return" title="Go back to text" href="#ftn559_return">↵</a></div><div class="note" id="ftn560"><span class="noteLabel">560. </span><div class="noteBody">Ernest Vranc, »Spomin na 'pedagoško provinco' v Mariboru«, <span style="font-style:italic">Prosvetni delavec</span>, 9. 12. 1955, 3.</div> <a class="link_return" title="Go back to text" href="#ftn560_return">↵</a></div><div class="note" id="ftn561"><span class="noteLabel">561. </span><div class="noteBody">SI_PAM/1671, <span style="font-style:italic">Dnevnik</span>, 69–71.</div> <a class="link_return" title="Go back to text" href="#ftn561_return">↵</a></div><div class="note" id="ftn562"><span class="noteLabel">562. </span><div class="noteBody">Prav tam, 74.</div> <a class="link_return" title="Go back to text" href="#ftn562_return">↵</a></div><div class="note" id="ftn563"><span class="noteLabel">563. </span><div class="noteBody">SI AS 231, <span style="font-style:italic">Uslužbenski list Ivana Vomerja</span>, šk. 79.</div> <a class="link_return" title="Go back to text" href="#ftn563_return">↵</a></div><div class="note" id="ftn564"><span class="noteLabel">564. </span><div class="noteBody">B.(ogomir) Dragaš, »Osnove sodobne zaščite otrok v Sloveniji«, <span style="font-style:italic">Kronika slovenskih mest</span>, št. 2 (1936): 121–122.</div> <a class="link_return" title="Go back to text" href="#ftn564_return">↵</a></div><div class="note" id="ftn565"><span class="noteLabel">565. </span><div class="noteBody">SI_PAM/1671, Dnevnik, 72–76.</div> <a class="link_return" title="Go back to text" href="#ftn565_return">↵</a></div><div class="note" id="ftn566"><span class="noteLabel">566. </span><div class="noteBody">Prav tam, 76–77.</div> <a class="link_return" title="Go back to text" href="#ftn566_return">↵</a></div><div class="note" id="ftn567"><span class="noteLabel">567. </span><div class="noteBody">Maksimiljan Fras, <span style="font-style:italic">Mariborski župan dr. Alojzij Juvan in njegov čas</span> (Maribor: EPOS: Društvo Gledališče Kolenc, 2013), 199.</div> <a class="link_return" title="Go back to text" href="#ftn567_return">↵</a></div><div class="note" id="ftn568"><span class="noteLabel">568. </span><div class="noteBody">SI_PAM/1671, Dnevnik, 77–82, in SI AS 231, Uslužbenski list Ivana Vomerja, šk. 79.</div> <a class="link_return" title="Go back to text" href="#ftn568_return">↵</a></div><div class="note" id="ftn569"><span class="noteLabel">569. </span><div class="noteBody">SI_PAM/1671, Dnevnik, 82–84.</div> <a class="link_return" title="Go back to text" href="#ftn569_return">↵</a></div><div class="note" id="ftn570"><span class="noteLabel">570. </span><div class="noteBody">Prav tam, 84–85.</div> <a class="link_return" title="Go back to text" href="#ftn570_return">↵</a></div><div class="note" id="ftn571"><span class="noteLabel">571. </span><div class="noteBody">SI_PAM/0442, Prošnja Franca Ramšaka, Ivana Vomerja in prof. Mavricija Zgonika prosvetnemu referentu pri Mestnem odboru OF Maribor, 27. 6. 1945, šk. 158.</div> <a class="link_return" title="Go back to text" href="#ftn571_return">↵</a></div><div class="note" id="ftn572"><span class="noteLabel">572. </span><div class="noteBody">SI_PAM/1671, Dnevnik, 84–86.</div> <a class="link_return" title="Go back to text" href="#ftn572_return">↵</a></div><div class="note" id="ftn573"><span class="noteLabel">573. </span><div class="noteBody">Marjan Žnidarič, <span style="font-style:italic">Do pekla in nazaj; nacistična okupacija in narodnoosvobodilni boj v Mariboru 1941–1945</span> (Maribor: Muzej narodne osvoboditve, 1997), 262.</div> <a class="link_return" title="Go back to text" href="#ftn573_return">↵</a></div><div class="note" id="ftn574"><span class="noteLabel">574. </span><div class="noteBody">Jurij Štesl, <span style="font-style:italic">Pohorska afera: krvavi izpadi štajerskih partizanov med jesenjo 1943 in pomladjo 1944</span> (Ljubljana: Študijski center za narodno spravo, 2009), 59.</div> <a class="link_return" title="Go back to text" href="#ftn574_return">↵</a></div><div class="note" id="ftn575"><span class="noteLabel">575. </span><div class="noteBody">SI_PAM/1671, Dnevnik, 88–89. Glej tudi Žnidarič, <span style="font-style:italic">Do pekla in nazaj</span>, 262.</div> <a class="link_return" title="Go back to text" href="#ftn575_return">↵</a></div><div class="note" id="ftn576"><span class="noteLabel">576. </span><div class="noteBody">Žnidarič, <span style="font-style:italic">Do pekla in nazaj</span>, 273.</div> <a class="link_return" title="Go back to text" href="#ftn576_return">↵</a></div><div class="note" id="ftn577"><span class="noteLabel">577. </span><div class="noteBody">SI_PAM/1671, Dnevnik, 98.</div> <a class="link_return" title="Go back to text" href="#ftn577_return">↵</a></div><div class="note" id="ftn578"><span class="noteLabel">578. </span><div class="noteBody">Prav tam, 90.</div> <a class="link_return" title="Go back to text" href="#ftn578_return">↵</a></div><div class="note" id="ftn579"><span class="noteLabel">579. </span><div class="noteBody">Žnidarič, <span style="font-style:italic">Do pekla in nazaj</span>, 283, 301–302.</div> <a class="link_return" title="Go back to text" href="#ftn579_return">↵</a></div><div class="note" id="ftn580"><span class="noteLabel">580. </span><div class="noteBody">Prav tam in SI_PAM/1557, Prepis potrdila Okrožnega komiteja KPS Maribor z dne 31. 8. 1945, šk. 26.</div> <a class="link_return" title="Go back to text" href="#ftn580_return">↵</a></div><div class="note" id="ftn581"><span class="noteLabel">581. </span><div class="noteBody">SI AS 1931, Izvleček iz poročila agenta Karla Kladnika »Uroša« gestapu, 8. 9. 1944, šk. 786.</div> <a class="link_return" title="Go back to text" href="#ftn581_return">↵</a></div><div class="note" id="ftn582"><span class="noteLabel">582. </span><div class="noteBody">SI AS 1931, Prepis pisma Jerneja Kovača (Dušana Špindlerja) Urošu (Kladniku), 7. 6. 1944, in izvleček iz zaslišanja Vide Amalietti »Mire«, 18. 11. 1944, šk. 786.</div> <a class="link_return" title="Go back to text" href="#ftn582_return">↵</a></div><div class="note" id="ftn583"><span class="noteLabel">583. </span><div class="noteBody">SI AS 1931, Zapis zaslišanja Ivan Vomerja, 21. 11. 1944, in Zaključno poročilo 22. 11. 1944, šk. 786.</div> <a class="link_return" title="Go back to text" href="#ftn583_return">↵</a></div><div class="note" id="ftn584"><span class="noteLabel">584. </span><div class="noteBody">SI_PAM/1671, Dnevnik, 101–107, 110–113.</div> <a class="link_return" title="Go back to text" href="#ftn584_return">↵</a></div><div class="note" id="ftn585"><span class="noteLabel">585. </span><div class="noteBody">SI_PAM/0442, Poročilo javnega tožilca, 8. 8. in 9. 8. 1945, šk. 158.</div> <a class="link_return" title="Go back to text" href="#ftn585_return">↵</a></div><div class="note" id="ftn586"><span class="noteLabel">586. </span><div class="noteBody">SI AS 231, Uslužbenski list Ivana Vomerja, šk. 79.</div> <a class="link_return" title="Go back to text" href="#ftn586_return">↵</a></div><div class="note" id="ftn587"><span class="noteLabel">587. </span><div class="noteBody">SI_PAM/1671, Dnevnik, 114–115.</div> <a class="link_return" title="Go back to text" href="#ftn587_return">↵</a></div></div></div></body></html>