<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Dodatek Vrata nepovrata (epos):  Pesmi o teti Mari</title><meta name="author" content="Martina Ratej"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"><span class="head">Dodatek</span><br/><span class="head">Vrata nepovrata (<span style="font-weight:bold">epos</span>):<br/> Pesmi o teti Mari</span></h1><div class="appendix" id="index-back.1_div.1"><div class="pagebreak" id="pb.177"> [177] </div><div class="pagebreak" id="pb.178"> [(178)] </div><div class="pagebreak" id="pb.179"> [179] </div><div class="ss2" id="index-back.1_div.1_div.1"><div class="pagebreak" id="pb.180"> [(180] </div><div class="pagebreak" id="pb.181"> [181] </div><h2><span class="head"><span style="font-weight:bold">Prva knjiga</span>: <span class="allcaps">Zemljevidi domotožja</span></span></h2><div class="ss3" id="index-back.1_div.1_div.1_div.1"><h3><span class="head"><span style="font-weight:bold">Četrti spev</span>: <span style="font-style:italic">GRAFOLOGIJA POKRAJIN</span></span></h3><div class="ss3" id="index-back.1_div.1_div.1_div.1_div.1"><h4><span class="head"><span style="font-weight:bold">3</span></span></h4><div class="lg"><div class="l">Le kje je Srednja Evropa? Prav tu, v parku</div><div class="l">sred Maribora, kjer staromeščanske hiše</div><div class="l">zro nad akvarij, ta spomin na Morje. V jarku</div></div><div class="lg"><div class="l">pod hišami preži Balkan. Zahod nariše</div><div class="l">umirajoče lice Sonca, tih odsev Središč</div><div class="l">Sveta. Vzhod je skrušeno navzoč skoz niše</div></div><div class="lg"><div class="l">in velbe temnih judovskih predmestij Krakova, vrišč</div><div class="l">pojočih pivcev pa izdaja kaos karpatskega izvira,</div><div class="l"><span style="font-style:italic">die slawische Seele. </span>To zavetrje žge hladni blišč</div></div><div class="lg"><div class="l">Severa, a germanski red je tu filtriran</div><div class="l">skoz barvo piva zlate Prage in <span style="font-style:italic">Gemütlichkeit</span></div><div class="l">dunajske <span style="font-style:italic">Sacher torte</span>…</div></div><div class="lg"><div style="text-indent: 30px;">Tu, v Srednji Evropi,</div><div style="text-indent: 20px;">je bila doma teta Mara …</div><div style="text-indent: 30px;">Ko sred večera</div></div><div class="lg"><div class="l">hodim skozi ta park, še zmeraj enak, se spomnim</div><div class="l">njenega lepega obličja vzvišene vladarke,</div><div class="l">ki izza zaves opreza, ali sem varno stopil</div></div><div class="lg"><div class="l">čez cesto do akvarija …</div><div style="text-indent: 50px;">In spomnim se obupa starke,</div><div class="l">ko sem jo zadnjič videl: na obisk je prišla s šopkom cvetja,</div><div class="l">kot vselej, a v njenih očeh sem videl ugašajoče žarke</div></div><div class="lg"><div class="l">in pod njeno neskončno vljudnostjo –</div><div class="l">resnico Srednje Evrope,</div><div style="text-indent: 50px;">vso grozo dvajsetega stoletja …</div></div></div></div></div><div class="ss2" id="index-back.1_div.1_div.2"><div class="pagebreak" id="pb.182"> [182] </div><h2><span class="head"><span style="font-weight:bold">Druga knjiga: </span><span class="allcaps">Čas očetov</span></span></h2><div class="ss3" id="index-back.1_div.1_div.2_div.1"><h3><span class="head"><span style="font-weight:bold">Trinajsti spev</span>: <span style="font-style:italic">ČAS DEKLIC</span></span></h3><div class="ss4" id="index-back.1_div.1_div.2_div.1_div.1"><h4><span class="head"><span style="font-weight:bold">1</span></span></h4><div class="lg"><div class="l">Kljub vsej bližini in vsakršni sorodnosti</div><div class="l">nisem razumel njenega značaja. Kot da, zakleta,</div><div class="l">ne bi pripadala sodobnosti, ampak preteklosti …</div></div><div class="lg"><div class="l">Z albumi starih slik sem le prodrl do dna stoletja,</div><div class="l">izvira duše tete Mare. Tam je bilo dekle</div><div class="l">plemenitih potez, priprtih ust sredi petja</div></div><div class="lg"><div class="l">v molk ugaslega napeva, nad klavirjem. Tam so bile</div><div class="l">prijateljice, hčere častnikov armade <span style="font-style:italic">K. und k.,</span></div><div class="l">stacioniranih v Zadru, Senju, Benkovcu, v meglè</div></div><div class="lg"><div class="l">pozabe, za okrutnost novih mej razseljena dekleta,</div><div class="l">le kaj je z njimi, se je vse življenje spraševala</div><div class="l">Mara, s skelečim domotožjem po obalah</div></div><div class="lg"><div class="l">Jadrana, na tej fotki piše <span style="font-style:italic">Hilda, Sara, Mara</span></div><div class="l"><span style="font-style:italic">&amp; Francesca, am 12. August 1912, Zara –</span></div><div style="text-indent: 10px;"><span style="font-style:italic">– – – aber wo ist jetzt Hilda,</span></div><div style="text-indent: 60px;"><span style="font-style:italic">wo ist Sara,</span></div><div style="text-indent: 70px;"><span style="font-style:italic">wo Francesca,</span></div><div style="text-indent: 30px;"><span style="font-style:italic">wo ist Mara,</span></div><div style="text-indent: 40px;"><span style="font-style:italic">wo ist Mara,</span></div><div style="text-indent: 50px;"><span style="font-style:italic">wo ist Mara? …</span></div></div></div></div><div class="ss3" id="index-back.1_div.1_div.2_div.2"><div class="pagebreak" id="pb.183"> [183] </div><h3><span class="head"><span style="font-weight:bold">Petnajsti spev</span>: <span style="font-style:italic">ČAS PREZGODAJ ODRASLIH OTROK</span></span></h3><div class="ss4" id="index-back.1_div.1_div.2_div.2_div.1"><h4><span class="head"><span style="font-weight:bold">2</span></span></h4><div class="lg"><div class="l">– Mučili bomo vašega sina Maksa pred vami,</div><div class="l"><span style="font-style:italic">gnädige Frau, </span>se ji je cinično smehljal gestapov</div><div class="l">– Boste pa videli, kako se drži slovenska mati,</div></div><div class="lg"><div class="l">je mirno odvrnila Mara. Hoteli so glasove</div><div class="l">od Maksa, jok in krike, prošnje in priznanje.</div><div class="l">Z očmi mu je vlivala pogum. Hoteli so, da rjove,</div></div><div class="lg"><div class="l">a je le molčal. Še bolj so ga, da se mu je stanje</div><div class="l">vidno poslabšalo, a jim je le pljunil v obraz.</div><div class="l">To jih je razbesnelo, da so uporabili likanje</div></div><div class="lg"><div class="l">mesa. Smodilo se je. Hoteli so njegov poraz,</div><div class="l">a je zmagal.</div><div style="text-indent: 30px;">Nato je gestapovec rekel Mari:</div></div><div class="lg"><div class="l">– Gnädige Frau, bomo pa vas na smrt mučili pred njim!</div></div><div class="lg"><div class="l">Odgovorila je, da je gestapovca oblil mraz:</div><div class="l"><span style="font-style:italic">– Boste pa videli, kako se drži slovenski sin! …</span></div></div></div><div class="ss4" id="index-back.1_div.1_div.2_div.2_div.2"><div class="pagebreak" id="pb.184"> [184] </div><h4><span class="head"><span style="font-weight:bold">3</span></span></h4><div class="lg"><div class="l">S ščipalkami za nohte so mu mojstri</div><div class="l">ostrigli zlate, kodraste lase,</div><div class="l">da bi zlomili materi srce.</div></div><div class="lg"><div style="text-indent: 25px;">Za božjo voljo, bil je še otrok!</div></div><div class="lg"><div class="l">Nadaljevali so z orodjem, ostrim</div><div class="l">in topim. Le kako pokončno stati,</div><div class="l">kako se ne zlomiti, ne jokati?</div></div><div class="lg"><div style="text-indent: 25px;">Za božjo voljo, bila je mati!</div></div><div class="lg"><div class="l">Vse sta zdržala in dragó plačala.</div><div class="l">Morica so poslali v Buchenwald.</div><div class="l">Ona pa je trpela in igrala.</div></div><div class="lg"><div style="text-indent: 25px;">Za božjo voljo, bil je še otrok!</div></div><div class="lg"><div class="l">Njo pa so poslali v Ravensbrück.</div><div class="l">Ko ga je zadnjič videla med vrati,</div><div class="l">jo je zazeblo. Šlo ji je na jok.</div></div><div class="lg"><div style="text-indent: 25px;">Za božjo voljo, bila je mati!</div></div><div class="lg"><div class="l">Bolj kakor lastna smrt jo je bolelo</div><div class="l">njegovo krhko, ranjeno telo,</div><div class="l">ki so ji ga iztrgali iz rok …</div></div><div class="lg"><div style="text-indent: 25px;">Za božjo voljo, bil je njen otrok! </div><div style="text-indent: 25px;">Za božjo voljo, bila je mati! ...</div></div></div></div><div class="ss3" id="index-back.1_div.1_div.2_div.3"><div class="pagebreak" id="pb.185"> [185] </div><h3><span class="head"><span style="font-weight:bold">Petintrideseti spev</span>: <span style="font-style:italic">ČAS METRONOMOV</span></span></h3><div class="ss4" id="index-back.1_div.1_div.2_div.3_div.1"><h4><span class="head"><span style="font-weight:bold">1</span></span></h4><div class="lg"><div class="l">Glasba prav zato obstaja,</div><div class="l">ker je v človeku duša.</div><div class="l">Duša prav zato obstaja,</div><div style="text-indent: 25px;">da se spomni in posluša</div><div style="text-indent: 25px;">izgubljeno glasbo raja</div><div style="text-indent: 25px;">sred sveta, kjer vlada suša.</div><div style="text-indent: 50px;">Mara prav zato obstaja,</div><div style="text-indent: 50px;">da igrá klavir brez kraja ...</div></div><div class="lg"><div class="l">Lepa, mila gospodična</div><div class="l">vadi lestvice in skladbe.</div><div class="l">Talentirana, odlična</div><div style="text-indent: 25px;">zida iz poltonov stavbe.</div><div style="text-indent: 25px;">Njena ritmičnost je mična,</div><div style="text-indent: 25px;">a zahteva ure vadbe.</div><div style="text-indent: 50px;">Njen klavir je tempelj dóma,</div><div style="text-indent: 50px;">Mara vernik metronoma. </div></div><div class="lg"><div class="l">Mozarta izvaja hitro, </div><div class="l">Schumanna težkó, počasi,</div><div class="l">Mahlerja pa kot bi sidro</div><div style="text-indent: 25px;">vlekla po jesenski jasi,</div><div style="text-indent: 25px;">in Chopina kot klepsidro</div><div style="text-indent: 25px;">zvokov – a najrajši včasih</div><div style="text-indent: 50px;">tečni metronom izključi</div><div style="text-indent: 50px;">in igrá izbruh naključij ...</div></div></div><div class="ss4" id="index-back.1_div.1_div.2_div.3_div.2"><div class="pagebreak" id="pb.186"> [186] </div><h4><span class="head"><span style="font-weight:bold">2</span></span></h4><div class="lg"><div class="l">Gla-sba prav za-to o-bsta-ja,</div><div class="l">da la-hko eS-eS pre-šte-je</div><div class="l">vse za-por-ni-ce od kra-ja</div><div style="text-indent: 25px;">in iz vr-ste brž pre-se-je</div><div style="text-indent: 25px;">vsa-ko gos, ki za-o-sta-ja,</div><div style="text-indent: 25px;">kro-to, ki ne zna hi-tre-je,</div><div style="text-indent: 50px;">kra-vo, ki se o-po-te-ka …</div><div style="text-indent: 50px;">Gla-sba je po-nos člo-ve-ka!</div></div><div class="lg"><div class="l">Mara Čepič ljubi muziko,</div><div class="l">skladnost tonov in besed,</div><div class="l">nemščino, francoščino,</div><div style="text-indent: 25px;">slednjo lepo zvočno sled …</div><div style="text-indent: 25px;">V knjigo gostov jo vpišejo</div><div style="text-indent: 25px;">– Ravensbrück je fin hotel –</div><div style="text-indent: 50px;">kot na razglednici pozdrav:</div><div style="text-indent: 50px;">Mara Tschepitsch, Marburg an der Drau.</div></div><div class="lg"><div class="l">Z da-rom gla-sbe do-bro skri-va,</div><div class="l">da tr-pi po-ško-dbo bo-kov:</div><div class="l">nje-na ho-ja je i-gri-va</div><div style="text-indent: 25px;">in sle-dí tak-ti-rki zvo-kov,</div><div style="text-indent: 25px;">mar-šu bob-nov, ki za-kri-va</div><div style="text-indent: 25px;">sól-ze vi-o-lin-skih lo-kov</div><div style="text-indent: 50px;">gla-sbe-nic z ru-me-no zve-zdo.</div><div style="text-indent: 50px;">Ra-vens-brück je va-rno gne-zdo.</div></div><div class="lg"><div class="l">Ma-ra, ne i-zgub-ljaj ri-tma,</div><div class="l">za te-boj o-pre-za ka-po</div><div class="l">in stra-ža-rja sèm hi-ti-ta,</div><div style="text-indent: 25px;">če boš i-zgu-bi-la sa-po,</div><div style="text-indent: 25px;">te na me-stu u-stre-li-ta,</div><div style="text-indent: 25px;">za-daj ho-di vod z lo-pa-to!</div><div style="text-indent: 50px;">Ra-vens-brück je fin ho-tel.</div><div style="text-indent: 50px;">Zju-traj in zve-čer a-pel!</div></div><div class="pagebreak" id="pb.187"> [187] </div><div class="lg"><div class="l">Pod nogámi je mrlič,</div><div class="l">padla bom čez mlado truplo,</div><div class="l">kakšno truplo, tu ni nič,</div><div style="text-indent: 25px;">jo sprašujejo osuplo,</div><div style="text-indent: 25px;">ta mladenič, padli ptič,</div><div style="text-indent: 25px;">ki me kliče ven iz kupov</div><div style="text-indent: 50px;">mrtvih, strta, strašna snov,</div><div style="text-indent: 50px;">je eden mojih treh sinov …</div></div><div class="lg"><div class="l">Mara pade in vstane</div><div class="l">iz usodne blatne mlake, </div><div class="l">pade drugič, spet vstane, </div><div style="text-indent: 25px;">tretjič pade med odplake</div><div style="text-indent: 25px;">in dokončno zaostane</div><div style="text-indent: 25px;">za sestrámi iz barake …</div><div style="text-indent: 50px;">Pre-na-pol-njen je ho-tel.</div><div style="text-indent: 50px;">Re-ši-tev: pli-na-sti kok-tejl! …</div></div><div class="ss5" id="index-back.1_div.1_div.2_div.3_div.2_div.1"><h5><span class="head"><span style="font-weight:bold">*</span></span></h5><div class="lg"><div class="l">Roka, ki te je rešila,</div><div class="l">le čigava je bila?</div><div style="text-indent: 25px;">O lagerju ni govorila.</div><div style="text-indent: 25px;">Le enkrat. Drobna sled solzà</div><div style="text-indent: 25px;">je predrla, tiha sila,</div><div style="text-indent: 50px;">čas pozabe, mir srca. </div><div style="text-indent: 50px;">Angel skrajnega trenutka,</div><div class="l">ženska, ki je iz občutka</div></div><div class="lg"><div class="l">solidarnosti rešila</div><div class="l">Maro blatnih, smrtnih tal,</div><div class="l">ta skrivnostna dobra vila,</div><div style="text-indent: 25px;">sestra in usmiljenka,</div><div style="text-indent: 25px;">je bila, o, prostitutka,</div><div style="text-indent: 25px;">vsem vojakom živa lutka …</div><div style="text-indent: 50px;">Ra-vens-brück je fin bor-del.</div><div style="text-indent: 50px;">Kur-bam ti-ča in od-strel! ...</div></div></div><div class="ss5" id="index-back.1_div.1_div.2_div.3_div.2_div.2"><div class="pagebreak" id="pb.188"> [188] </div><h5><span class="head"><span style="font-weight:bold">3</span></span></h5><div class="lg"><div class="l">Po vrnitvi iz kacéta</div><div class="l">ni več koncertirala.</div><div class="l">Tiha, fina in zapeta</div></div><div class="lg"><div style="text-indent: 25px;">je klavir le inštruirala</div><div style="text-indent: 25px;">talentirana dekleta</div><div style="text-indent: 25px;">... v spominu pa umirala,</div><div style="text-indent: 50px;">kot da sliši jok klavirja</div><div style="text-indent: 50px;">razglašenega nemira ...</div></div><div class="lg"><div class="l">Metronom je nemo ždel </div><div class="l">na bleščečem črnem laku. </div><div class="l">Svet ni bil več lep in cel,</div><div style="text-indent: 25px;">odkar je slišala v mraku</div><div style="text-indent: 25px;">peti <span style="font-style:italic">kadiš </span>in je spev</div><div style="text-indent: 25px;">dal ritem smrtnemu koraku ...</div><div style="text-indent: 50px;">Deklice je zdaj učila,</div><div style="text-indent: 50px;">poduhovljena in mila,</div></div><div class="lg"><div style="text-indent: 50px;">da ni važen metronom,</div><div style="text-indent: 50px;">da je glasba tihi dom</div><div style="text-indent: 50px;">in edini kraj svobode,</div><div style="text-indent: 75px;">ki te do srca prebode ...</div></div></div></div></div><div class="ss3" id="index-back.1_div.1_div.2_div.4"><div class="pagebreak" id="pb.189"> [189] </div><h3><span class="head"><span style="font-weight:bold">Sedemintrideseti spev</span>: <span style="font-style:italic">ČAS APELA</span></span></h3><div class="ss3" id="index-back.1_div.1_div.2_div.4_div.1"><h4><span class="head"><span style="font-weight:bold">1</span></span></h4><div class="lg"><div class="l">Šele odkar imam porumenele, stare</div><div class="l">albume dagerotopij iz rajnke Avstrije,</div><div class="l">držim v rôkah ključ za dušo tete Mare.</div></div><div class="lg"><div class="l">Prej kratko malo nisem razumel matere,</div><div class="l">ki vzgaja, čisto sama, tri sinove,</div><div class="l">njen mož in njihov oče pa izgine v meglè</div></div><div class="lg"><div class="l">neštetih barov in gostiln, kjer slôve</div><div class="l">kot genij, pripovedovalec vicev in igralec</div><div class="l">v doživeti vlogi kapitana dolge plovbe,</div></div><div class="lg"><div class="l">ki s srceparajočim domotožjem, kot kak talec</div><div class="l">usode, objokuje tri otroke, hrepeneče</div><div class="l">po njem. Nisem razumel, zakaj je <span style="font-style:italic">izdajalec</span></div></div><div class="lg"><div class="l">imenovala lastnega očeta in <span style="font-style:italic">kup nesreče</span></div><div class="l">generala Maistra in borce za severno mejo,</div><div class="l">zakaj je kot mladenka oboževala vse, kar je <span style="font-style:italic">deutsch,</span></div></div><div class="lg"><div class="l">prezirala pa vse, kar je slovensko. – <span style="font-style:italic">Saj ne smejo,</span></div><div class="l"><span style="font-style:italic">kam rinejo, </span>je spraševala, ko so vsi vojaki</div><div class="l">v družini strgali <span style="font-style:italic">k. und k. </span>našitke. – <span style="font-style:italic">Grejo</span></div></div><div class="lg"><div class="l"><span style="font-style:italic">osvobodit Koroško, </span>je odgovorila mati,</div><div class="l">ki se ji je srce tudi krčilo od bojazni.</div><div class="l">(Kolikokrat sta jih takole spremljali in med vrati</div></div><div class="lg"><div class="l">lovili njihov zadnji pogled in dotik, ta porazni</div><div class="l">dnevnik izgub, ki ga pišejo le ženske! …)</div><div class="l">Mara se je polagoma privadila balkanski</div></div><div class="lg"><div class="l">vulgarnosti, nikoli pa ni prenesla suženjske</div><div class="l">vloge žensk, grobosti moških, ki jo skriva</div><div class="l">slovansko solzen sentiment. Iz stare hrepenenjske</div></div><div class="lg"><div class="l">kulture ji je preostal klavir, iz tkiva</div><div class="l">srednjeevropskega Babilona pa večjezičnost …</div><div style="text-indent: 25px;">Da je postala komunistka, pa je kriva</div></div><div class="lg"><div class="l">njena <span style="font-style:italic">spodobnost:</span> bedna družbena resničnost,</div><div class="l">pošastna revščina in škarje vsakršnih razlik</div><div class="l">so žalile njeno lepo dušo, njeno odličnost …</div></div><div class="ss4" id="index-back.1_div.1_div.2_div.4_div.1_div.1"><div class="pagebreak" id="pb.190"> [190] </div><h5><span class="head"><span style="font-weight:bold">3</span></span></h5><div class="lg"><div class="l">Na živce mi je šel izraz <span style="font-style:italic">spodobnost,</span></div><div class="l">ki ga je teta Mara ves čas poudarjala</div><div class="l">kot najvišjo vrednoto. Nespodobnost</div></div><div class="lg"><div class="l">je meni, prepotentnemu uporniku, bila</div><div class="l">precej bolj všeč: <span style="font-style:italic">Od kdaj pa je revolucija</span></div><div class="l">spodobna? – Spodobnost je bonton srca,</div></div><div class="lg"><div class="l">in revolucija bo zgolj revolver, bič, blok lagerja,</div><div class="l"><span style="font-style:italic">če ne bo srca</span>, mi je rekla. Šele zdaj razumem zgodbe,</div><div class="l">ki mi jih je takrat, pubertetniku, povedala …</div></div><div class="ss5" id="index-back.1_div.1_div.2_div.4_div.1_div.1_div.1"><h6><span class="head"><span style="font-weight:bold">*</span></span></h6><div class="lg"><div class="l">… Spomladi triinštirideset so zaradi ovadbe</div><div class="l">poslali več dolgoletnih političnih jetnic</div><div class="l">v zunanji oddelek. Tudi Maro. Poškodbe</div></div><div class="lg"><div class="l">bokov je dotlej skrivala, korakala vštric</div><div class="l">z drugimi na apel, lovila težek ritem</div><div class="l">jetnic na levi in jetnic na desni, tovarišic</div></div><div class="lg"><div class="l">v trpljenju. Po globokem pesku med obratom</div><div class="l">Siemensa in matičnim taboriščem pa ni mogla</div><div class="l">dohajati pospešenega tempa, za utripom</div></div><div class="lg"><div class="l">korakov je zaostala in komaj prišla do vogla</div><div class="l">barake, kjer je paznice več niso videle.</div><div class="l">»Kolonka« je našla njena izgubljena cokla;</div></div><div class="pagebreak" id="pb.191"> [191] </div><div class="lg"><div class="l">vedela je, da Maro čaka vod za eksekucije.</div><div class="l">Drugi dan jo je postavila na sredo vrste »črnih«,</div><div class="l">ki so njen rdeči trikotnik s telesi skrivale</div></div><div class="lg"><div class="l">in ji dejale: <span style="font-style:italic">Geben Sie den Schritt an! </span>Črni</div><div class="l">trikotniki so uravnavali svoj takt po rdečem;</div><div class="l">v ritmu rdečega so se razlegali srebrni</div></div><div class="lg"><div class="l">ženski glasovi črnih trikotnikov. Čez pobočje</div><div class="l">so jo malone nesle …</div><div style="text-indent: 50px;">Modre oči tete Mare</div><div class="l">so se zalesketale od zadrževanih solzá:</div></div><div class="lg"><div class="l"><span style="font-style:italic">Die Frau ist eine anständige Politische,</span></div><div class="l"><span style="font-style:italic">der muss man helfen.</span> – To je »kolonka« rekla</div><div class="l">zapornicam s črnim trikotnikom …</div><div style="text-indent: 75px;">Tiho, tiše</div></div><div class="lg"><div class="l">je zvenel njen glas: <span style="font-style:italic">Vidiš, Boris, to je spodobnost …</span></div><div class="l">Razumem šele zdaj: <span style="font-style:italic">Ta ženska je spodobna</span></div><div class="l"><span style="font-style:italic">politična zapornica, pomagajmo ji! </span>Življenje</div></div><div class="lg"><div class="l">petdesetletne Mare Čepič, rojene Novak,</div><div class="l">matere treh sinov, profesorice nemščine,</div><div class="l">francoščine in klavirja, prve Slovenke</div></div><div class="lg"><div class="l">v koncentracijskem taborišču Ravensbrück,</div><div class="l">tovarišice, ki je venomer ostala gospa,</div><div class="l">so rešile zapornice, obsojene za kriminal,</div></div><div class="lg"><div class="l">tatice, prostitutke in morilke – – –</div><div class="l">spodobne ženske,</div><div style="text-indent: 50px;">spodobne ženske,</div><div style="text-indent: 75px;">spodobne ženske …</div></div></div><div class="ss5" id="index-back.1_div.1_div.2_div.4_div.1_div.1_div.2"><div class="pagebreak" id="pb.192"> [192] </div><h6><span class="head"><span style="font-weight:bold">*</span></span></h6><div class="lg"><div class="l">... prav gotovo bolj spodobne kakor tisti moški,</div><div class="l">tisti Slovenci, tisti rodoljubni, redoljubni komunisti,</div><div class="l">tisti pravični, premočrtni slovenski partijci,</div></div><div class="lg"><div class="l">tisti »<span style="font-style:italic">majski partizani</span>«, ki so se boju pridružili tri dni</div><div class="l">pred zmago in v Partijo stopili tri tedne</div><div class="l">po zmagi in so le pičle tri mesece pozneje,</div></div><div class="lg"><div class="l">po njeni vrnitvi iz koncentracijskega taborišča,</div><div class="l">obtoževali Maro sodelovanja z gestapovci ...</div></div></div></div></div><div class="ss3" id="index-back.1_div.1_div.2_div.4_div.2"><h4><span class="head"><span style="font-weight:bold">4</span></span></h4><div class="lg"><div class="l">Ko sem sredi Radovljice uzrl kažipot <span style="font-style:italic">Penzion Manca,</span></div><div class="l">je vzgib spomina samodejno prižgal smerokaz na levo. </div><div class="l">Na ozkih in zavitih ulicah me je občutek klanca</div></div><div class="lg"><div class="l">peljal vzvratno in navzdol, do stare ceste in odsevov</div><div class="l">obdobja, ki je izpuhtelo kot šumeč šepet šampanjca ...</div></div><div class="ss5" id="index-back.1_div.1_div.2_div.4_div.2_div.1"><h5><span class="head"><span style="font-weight:bold">*</span></span></h5><div class="lg"><div class="l">... Poleti enainsedemdeset sva z najboljšim prijateljem</div><div class="l">Petrom – romantična adolescenta – vandrala po Gorenjskem.</div><div class="l">Tri dni sva preživela na obrobju Radovljice,</div></div><div class="lg"><div class="l">v <span style="font-style:italic">Penzionu Manca. </span>Gledala sva deklice,</div><div class="l">občudovala pisane padalce na letališču Lesce,</div><div class="l">hodila plavat v leden bazen in žrla neznanske</div></div><div class="lg"><div class="l">obroke – <span style="font-style:italic">repete</span>! – Mančine izborne kuhinje ...</div><div class="l">Ko pa sem jo poprosil za račun, je gospa</div><div class="l">zavrnila: <span style="font-style:italic">Vi mi ničesar ne dolgujete,</span></div></div><div class="lg"><div class="l"><span style="font-style:italic">mladi gospod, obratno: vse, kar imam</span></div><div class="l"><span style="font-style:italic">in sem – življenje in imetje –, dolgujem</span></div><div class="l"><span style="font-style:italic">vaši teti Mari. </span>Velikodušnost Mančinega srca</div></div><div class="lg"><div class="l">je nama, mladima gospodoma, omogočila</div><div class="l">še nekaj dni prostosti, pred vrnitvijo v svet nuje.</div><div class="l">Šele zdaj, štirideset let pozneje, pa razumem …</div></div></div><div class="ss5" id="index-back.1_div.1_div.2_div.4_div.2_div.2"><div class="pagebreak" id="pb.193"> [193] </div><h5><span class="head"><span style="font-weight:bold">*</span></span></h5><div class="lg"><div class="l">... Mančina mati Marija je bila kmetica,</div><div class="l">rodila je deset otrok, med njimi dva partizana.</div><div class="l">Zato je bila skupaj s hčerjo kazensko poslana</div></div><div class="lg"><div class="l">v koncentracijsko taborišče Ravensbrück.</div><div class="l">Najprej je delala v oddelku pletilj.</div><div class="l">Paznice so jo pogosto pretepale, do krvi,</div></div><div class="lg"><div class="l">ker ni razumela nemških navodil.</div><div class="l">Zato je Mara pridobila Čehinje in Poljakinje,</div><div class="l">ki so delale v bolnišnici, da so sežgale</div></div><div class="lg"><div class="l">staro kartoteko in ji dale novo ime.</div><div class="l">Ko se je starka znašla na seznamu za transport</div><div class="l">v Lublin-Majdanek, je Mara naprosila tovarišice,</div></div><div class="lg"><div class="l">ki so delale v pisarni, da zamenjajo dosje.</div><div class="l">Ostala je v Ravensbrücku. Nato so starko</div><div class="l">poslali na <span style="font-style:italic">selekcijo.</span> S sajami si je pobarvala lase,</div></div><div class="lg"><div class="l">da bi bila videti mlajša. Slekla je obleko, naga</div><div class="l">je morala korakati pred komisijo,</div><div class="l">ki je ocenjevala, če lahko še dela ali je predraga</div></div><div class="lg"><div class="l">za pičlo taboriščno hrano. Kolona</div><div class="l">se je že premaknila proti izhodu, ko je Mara</div><div class="l">ukradla trak z oznako LP (<span style="font-style:italic">Lagerpolizei</span>)</div></div><div class="lg"><div class="l">in pohitela za kolono. Našla je starko,</div><div class="l">jo zagrabila za rokav in ji šepnila: <span style="font-style:italic">Za menoj!</span></div><div class="l">Starka je bila prisebna in sta izginili v prvo barako …</div></div><div class="lg"><div class="l">Spominjam se svoje none, Marine matere.</div><div class="l">In domnevam, da je Mara v stari kmetici</div><div class="l">prepoznala svojo mater …</div><div style="text-indent: 75px;">In jaz? ...</div></div></div><div class="ss5" id="index-back.1_div.1_div.2_div.4_div.2_div.3"><div class="pagebreak" id="pb.194"> [194] </div><h5><span class="head"><span style="font-weight:bold">*</span></span></h5><div class="lg"><div class="l">... Le kaj, le koga prepoznavam jaz, ko zrem resnici</div><div class="l">sedanjosti v obraz in vidim čisto drugo in bogatejšo stavbo</div><div class="l">na istem mestu, istega imena <span style="font-family: Brush Script MT, cursive;">Penzion Manca</span></div></div><div class="lg"><div class="l">a z neonskimi črkami, ki vabijo na uporabo</div><div class="l">bazena in jedilnice in prog za smučarski tek</div><div class="l">in ki žarijo v zimski večer udobnost in pozabo?</div></div><div class="lg"><div style="text-indent: 25px;">Vidim Petra, ki ga nisem videl že trideset let.</div><div style="text-indent: 25px;">Vidim teto Maro, ki je umrla že leta dvaiinosemdeset.</div><div style="text-indent: 25px;">In vidim gospo Manco, ki je tudi že dolgo, dolgo ni več ...</div></div><div class="lg"><div style="text-indent: 75px;">Ostale so samo te črke:</div><div style="text-indent: 75px;"><span style="font-family: Brush Script MT, cursive;">Penzion Manca</span>.</div><div style="text-indent: 75px;">Moderna neonska reklama.</div></div><div class="lg"><div class="l">In prav zato, da bi ne svetila v temò, tako neznana,</div><div style="text-indent: 30px;">ker svet se ne začenja šele zdaj, neveden in kričeč,</div><div style="text-indent: 20px;">prižgem spet žaromete in osvetlim penzion ...</div></div><div class="lg"><div class="l">... in trdno odločen, da ne bom zadnji, ki bom vedel,</div><div class="l">kdo je bila Marija in kdo Manca in kdo Mara,</div><div class="l">pritisnem na plin,</div><div style="text-indent: 50px;">pritisnem na spomin ...</div></div></div></div></div></div></div></div></body></html>