<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Družine in rodovi čebel</title><meta name="author" content="Andrej Gogala"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"><span class="head">Družine in rodovi čebel</span></h1><div class="ss1" id="index-body.1_div.14"><div class="pagebreak" id="pb.118">118</div><div class="ss2" id="index-body.1_div.14_div.1"><h2><span class="head">Družina Colletidae</span></h2><p>V družino opnark združujemo čebele dveh rodov, ki so na videz zelo različne, vendar imajo skupne lastnosti, ki dokazujejo njihovo sorodnost. Njihov jeziček je dvokrp, širok in predeljen po sredini. Ker je podoben jezičku os, so opnarke dolgo veljale za najprimitivnejše čebele, nato pa so ugotovili, da samci nekaterih opnark nimajo dvokrpega jezička in da je tak jeziček verjetno prilagoditev na njihov način priprave zarodnih celic. Samice s svojim širokim jezičkom po stenah celic razmažejo izloček iz Dufourjevih ali mazilnih žlez v zadku. Ko se izloček strdi, nastane prozorna vrečka, ki ščiti zalogo hrane in zarod pred vlago in okužbo.</p><div class="ss3" id="index-body.1_div.14_div.1_div.1"><h3><span class="head"><span style="font-weight:bold">Rod </span><span style="font-style:italic;font-weight:bold">Hylaeus</span></span></h3><p>Zakrinkane čebele so majhne, večinoma črne z rumenimi ali belimi lisami. Samci imajo praviloma rumeno ali belo obrazno masko, samice pa le svetle proge ali lise ob očeh, ki lahko tudi manjkajo. Odlakanost je redka in ne tvori organov za prenašanje peloda. Tega samice prenašajo v golši. Izjema je rogata zakrinkana čebela (<span style="font-style:italic">Hylaeus cornutus</span>), ki kroglico cvetnega prahu prenaša v vdolbini na obrazu, ob kateri ima rogate izrastke. Zaradi teh značilnosti so zakrinkane čebele imeli za pračebele, najprimitivnejše živeče vrste. Toda vsaj na priprsju, izvorno prvem členu zadka, ki je postal del oprsja, najdemo nekaj resastih dlak. Te dokazujejo, da so predniki zakrinkanih čebel imeli kožušček za lovljenje pelodnih zrn, a so ga med evolucijo izgubili. Gnezdijo v rovih v lesu ali votlih steblih, nekatere tudi v rastlinskih šiškah. V tleh gnezdi vrsta <span style="font-style:italic">Hylaeus variegatus,</span> ki jo prepoznamo po rdeči barvi zadka samic. Samice te vrste rovov ne kopljejo same, temveč gnezdijo v starih rovih drugih kožekrilcev. Število vrst v Sloveniji: 32. [Slike tudi na str. <a class="link_ref" href="index-body.1_div.2.html#pb.10" title="10">10</a>, <a class="link_ref" href="index-body.1_div.3.html#pb.18" title="18">18</a>, <a class="link_ref" href="index-body.1_div.8.html#pb.66" title="66">66</a>]</p><div class="pagebreak" id="pb.119">119</div><div class="figure"><img src="media/image84.jpeg" alt=" Samci zakrinkane čebele vrste  edini nimajo za samce značilne bele ali rumene&#xA;                                obrazne maske, temveč le lisi ob očeh, tako kot samice." class="graphic"/><div class="caption">Samci zakrinkane čebele vrste <span style="font-style:italic">Hylaeus lineolatus</span> edini nimajo za samce značilne bele ali rumene obrazne maske, temveč le lisi ob očeh, tako kot samice.</div></div><div class="figure"><img src="media/image85.jpeg" alt=" Vrsta  je malobralna,&#xA;                                obiskuje le cvetove katanca ()." class="graphic"/><div class="caption">Vrsta <span style="font-style:italic">Hylaeus signatus</span> je malobralna, obiskuje le cvetove katanca (<span style="font-style:italic">Reseda</span>).</div></div></div><div class="ss3" id="index-body.1_div.14_div.1_div.2"><h3><span class="head"><span style="font-weight:bold">Rod </span><span style="font-style:italic;font-weight:bold">Colletes</span></span></h3><div class="pagebreak" id="pb.120">120</div><p>Večina vrst opnark ima svetle prečne pasove na zadku, ki jih tvorijo sploščene, pogosto celo luskaste dlake. Izjema je vrsta <span style="font-style:italic">Colletes cunicularius</span>, ki edina izmed naših vrst leta zgodaj spomladi, vse druge vrste so poletne. Pelod prenašajo na zadnjih nogah in na priprsju. Na spodnji strani zadnjih stegen dlake tvorijo košek za pelod. Vse vrste so malobralne, vezane na določene hranilne rastline, vendar lahko vrsti <span style="font-style:italic">C. cunicula­ rius</span> in <span style="font-style:italic">C. hederae</span> v primeru pomanjkanja običajni vir peloda nadomestijo z drugim. Gnezdijo v tleh, nekatere v številčnih naselbinah. Zaloga hrane v celicah je tekoča in jajčece samice pritrdijo na steno celice. Tako kot stene celic so tudi pokrovi celic in predelne stene v gnezdu iz celofanu podobne snovi, ki nastane iz izločka žleze v zadku samice. Število vrst v Sloveniji: 12. [Slike tudi na str. <a class="link_ref" href="index-body.1_div.5.html#pb.39" title="39">39</a>, <a class="link_ref" href="index-body.1_div.5.html#pb.44" title="44">44</a>, <a class="link_ref" href="index-body.1_div.8.html#pb.61" title="61">61</a>]</p><div class="figure"><img src="media/image86.jpeg" alt="Gredljato opnarko ()&#xA;                                najdemo na socvetjih lukov (), saj&#xA;                                zbira le njihov pelod." class="graphic"/><div class="caption">Gredljato opnarko (<span style="font-style:italic">Colletes carinatus</span>) najdemo na socvetjih lukov (<span style="font-style:italic">Allium</span>), saj zbira le njihov pelod.</div></div><div class="pagebreak" id="pb.121">121</div><div class="figure"><img src="media/image87.jpeg" alt="Daviesova opnarka ()&#xA;                                gnezdi v peščeni steni." class="graphic"/><div class="caption">Daviesova opnarka (<span style="font-style:italic">Colletes daviesanus</span>) gnezdi v peščeni steni.</div></div><div class="figure"><img src="media/image88.jpeg" alt="Hranilna rastlina vrste  je ametistasta možina ()." class="graphic"/><div class="caption">Hranilna rastlina vrste <span style="font-style:italic">Colletes hylaeiformis</span> je ametistasta možina (<span style="font-style:italic">Eryngium amethystinum</span>).</div></div><div class="pagebreak" id="pb.122">122</div></div></div><div class="ss2" id="index-body.1_div.14_div.2"><h2><span class="head">Družina Halictidae</span></h2><p>Družina vsebuje veliko vrst, mnoge je v naravi po videzu težko ločiti med seboj. Ime vitke čebele pristoji le samcem, ki imajo večinoma dolg in ozek zadek, ime brazdarke pa samicam, ki imajo na zadnjem členu zadka golo vzdolžno progo. Vse naše vrste gnezdijo v tleh, kjer nekatere izkopljejo globoke in razvejane rove, ki so najobsežnejši pri družbenih vrstah v času, ko imajo številne delavke. Med vitkimi čebelami je družbeno življenje razvito v rodovih <span style="font-style:italic">Halictus</span> in <span style="font-style:italic">Lasioglossum</span>, kjer lahko najdemo poleg samotarskih vrst različne oblike družbenih skupnosti, zato so za študij evolucije družbenosti vitke čebele zelo pomembne. Zarodne celice premažejo z izločkom žlez v zadku, ki se sprime s peskom ali zemljo.</p><div class="ss3" id="index-body.1_div.14_div.2_div.1"><h3><span class="head"><span style="font-weight:bold">Rod </span><span style="font-style:italic;font-weight:bold">Halictus</span></span></h3><p>Za rod <span style="font-style:italic">Halictus</span> so značilne svetle prečne proge na robovih zadkovih obročkov. Samice večine manjših vrst podrodu <span style="font-style:italic">Ha­ lictus</span> je težko razlikovati, za določanje potrebujemo samce, ki letajo šele poleti. Vrste podrodu <span style="font-style:italic">Seladonia</span> so kovinskih zlatih ali zelenkastih barv. Pri vrsti <span style="font-style:italic">Halictus rubicundus</span> poznamo samotarske in družbene populacije. Samotarsko živita vrsti</p><p><span style="font-style:italic">H. sexcinctus </span>in <span style="font-style:italic">H. quadricinctus</span>, zelo sorodna vrsta <span style="font-style:italic">H. sca­ biosae</span> pa je družbena. Razvoj je očitno možen v obe smeri, od samotarskega k družbenemu življenju in obratno. Število vrst v Sloveniji: 18. [Slike tudi na str. <a class="link_ref" href="index-body.1_div.11.html#pb.91" title="91">91</a>, <a class="link_ref" href="index-body.1_div.11.html#pb.93" title="93">93</a>, <a class="link_ref" href="index-body.1_div.11.html#pb.94" title="94">94</a>, <a class="link_ref" href="index-body.1_div.11.html#pb.95" title="95">95</a>, <a class="link_ref" href="index-body.1_div.11.html#pb.97" title="97">97</a>]</p><div class="pagebreak" id="pb.123">123</div><div class="figure"><img src="media/image89.png" alt="Kesslerjeva brazdarka ()&#xA;                                je ena izmed zlato obarvanih vrst. Živi v družbenih skupnostih.&#xA;                                Matico lahko prepoznamo po veliki glavi, s katero varuje vhod v&#xA;                                gnezdo. Samec šesteroproge brazdarke () pred vhodom v gnezdo." class="graphic"/><div class="caption">Kesslerjeva brazdarka (<span style="font-style:italic">Halictus kessleri</span>) je ena izmed zlato obarvanih vrst. Živi v družbenih skupnostih. Matico lahko prepoznamo po veliki glavi, s katero varuje vhod v gnezdo.</div><div class="caption">Samec šesteroproge brazdarke (<span style="font-style:italic">Halictus sexcinctus</span>) pred vhodom v gnezdo.</div></div><div class="pagebreak" id="pb.124">124</div><p><span style="font-weight:bold">Rod </span> <span style="font-style:italic;font-weight:bold">Lasioglossum</span></p><p>Čebele rodu <span style="font-style:italic">Lasioglossum</span> živijo povsod, od morske obale do najvišjih vrhov. Pogosto naletimo na njihova gnezda na kolovozih in drugih poteh, ponekod nastopajo množično. Če imajo pasove ali lise svetlih dlak na zadku, so ti na prednjih delih obročkov, delno zakriti z robom sosednjega obročka. Nekaj manjših vrst je zelenkastih kovinskih barv. Nekatere od teh so prebivalci gora. Vrste podrodu <span style="font-style:italic">Lasioglossum</span> so samotarske, medtem ko v podrodu <span style="font-style:italic">Evylaeus </span>prevladujejo družbene vrste. Samice se parijo s samci že pred prezimo-</p><div class="figure"><img src="media/image90.jpeg" alt="Zvončična brazdarka () je samotarska malobralna vrsta, obisko­ valka&#xA;                                zvončic ()." class="graphic"/><div class="caption">Zvončična brazdarka (<span style="font-style:italic">Lasioglossum costulatum</span>) je samotarska malobralna vrsta, obisko­ valka zvončic (<span style="font-style:italic">Campanula</span>).</div></div><div class="pagebreak" id="pb.125">125</div><p>vanjem, z izjemo nekaj zgodnje pomladanskih samotarskih vrst. Spomladi, ob osnovanju ali obnovi gnezd, zato samcev ne moremo najti. Pojavijo se šele z novo generacijo. Pri družbenih vrstah so prvi zarodi v letu brez njih ali so zelo redki, saj neoprašene samice ostanejo v rodnem gnezdu kot delavke. Število vrst v Sloveniji: 62. [Slike tudi na str. <a class="link_ref" href="index-body.1_div.2.html#pb.11" title="11">11</a>, <a class="link_ref" href="index-body.1_div.4.html#pb.30" title="30">30</a>, <a class="link_ref" href="index-body.1_div.4.html#pb.33" title="33">33</a>, <a class="link_ref" href="index-body.1_div.13.html#pb.110" title="110">110</a>, <a class="link_ref" href="index-body.1_div.13.html#pb.110" title="110">111</a>, <a class="link_ref" href="index-body.1_div.13.html#pb.112" title="112">112</a>]</p><div class="figure"><img src="media/image91.jpeg" alt="&#xA;                                 je redka sredozemska&#xA;                                vrsta, ki smo jo našli na Kraškem robu." class="graphic"/><div class="caption"><span style="font-style:italic">Lasioglossum laterale</span> je redka sredozemska vrsta, ki smo jo našli na Kraškem robu.</div></div><div class="pagebreak" id="pb.126">126</div><div class="figure"><img src="media/image92.jpeg" alt="&#xA;                                 je gorska vrsta,&#xA;                                pogosta v slovenskih Alpah." class="graphic"/><div class="caption"><span style="font-style:italic">Lasioglossum fratellum</span> je gorska vrsta, pogosta v slovenskih Alpah.</div></div></div><div class="ss3" id="index-body.1_div.14_div.2_div.2"><h3><span class="head"><span style="font-weight:bold">Rod </span><span style="font-style:italic;font-weight:bold">Sphecodes</span></span></h3><p>Krvave čebele so kleptoparaziti (tatinski zajedavci) v gnezdih samotarskih in družbenih vitkih čebel iz rodov <span style="font-style:italic">Halictus </span>in <span style="font-style:italic">Lasioglossum</span>. Nekatere vrste zajedajo tudi pri drugih rodovih, predvsem pri peščinskih čebelah (<span style="font-style:italic">Andrena</span>). Značilna je rdeča barva vsaj prednjih obročkov zadka, kar je rodu dalo ime. V nasprotju z večino drugih kleptoparazitov samica krvave čebele pred leženjem svojega jajčeca uniči (požre) jajčece gostitelja v celici. Njeno vedenje je torej podobno vedenju matic v gnezdih družbenih vrst, ki uničujejo morebitna jajčeca svojih sostanovalk. To kaže na vzporedni razvoj družbenega</p><div class="pagebreak" id="pb.127">127</div><div class="figure"><img src="media/image93.png" alt="Značilnost samice krvave čebele vrste  je glava kvadratne oblike. Samec vrste  na&#xA;                                lasasti črvinki ().&#xA;                            " class="graphic"/><div class="caption">Značilnost samice krvave čebele vrste <span style="font-style:italic">Sphecodes monilicornis</span> je glava kvadratne oblike.</div><div class="caption">Samec vrste <span style="font-style:italic">Sphecodes rufiventris</span> na lasasti črvinki (<span style="font-style:italic">Minuartia capillacea</span>).</div></div><div class="pagebreak" id="pb.128">128</div><p>in kleptoparazitskega načina življenja iz skupnih osnov. Preden zapusti gnezdo, lahko krvava čebela zapre celico, v katero je odložila jajčece, in včasih celo vhod v gnezdo. Število vrst v Sloveniji: 20. [Slika tudi na str. <a class="link_ref" href="index-body.1_div.7.html#pb.59" title="59">59</a>]</p></div><div class="ss3" id="index-body.1_div.14_div.2_div.3"><h3><span class="head"><span style="font-weight:bold">Rod </span><span style="font-style:italic;font-weight:bold">Ceylalictus</span></span></h3><p>Rod je bil šele nedavno ločen od rodu <span style="font-style:italic">Nomioides</span>. Oba rodova vsebujeta ene najmanjših čebel. Prebivajo v predelih s peščenimi tlemi, v katerih skopljejo rove za gnezdo. Ena sama vrsta rodu <span style="font-style:italic">Ceylalictus</span> živi v Evropi. V Sloveniji je bila najdena v peskokopu na Bizeljskem.</p></div><div class="ss3" id="index-body.1_div.14_div.2_div.4"><h3><span class="head"><span style="font-weight:bold">Rod </span><span style="font-style:italic;font-weight:bold">Pseudapis</span></span></h3><p>Vrste rodu <span style="font-style:italic">Pseudapis</span> smo nekoč združevali v rod <span style="font-style:italic">Nomia</span>. Zanje so značilne nenavadno velike ramenske luske, ki prekri-</p><div class="figure"><img src="media/image94.jpeg" alt="Samica vrste  s tovorom&#xA;                                peloda počiva na suhi travni bilki." class="graphic"/><div class="caption">Samica vrste <span style="font-style:italic">Pseudapis diversipes</span> s tovorom peloda počiva na suhi travni bilki.</div></div><div class="pagebreak" id="pb.129">129</div><p>vajo korene kril. Večina samcev ima groteskno oblikovane zadnje noge z dolgimi ostrogami in odebeljenimi stegni. Dve vrsti živita v primorskem delu Slovenije. <span style="font-style:italic">Pseudapis diversipes </span>je razširjena v Istri, medtem ko <span style="font-style:italic">P. bispinosa</span> živi le v Sečoveljskih solinah, zato jo imenujemo solinska čebela. Na solinskih nasipih lahko gnezdi v številčnih naselbinah. [Slika tudi na str. <a class="link_ref" href="index-body.1_div.6.html#pb.48" title="48">48</a>]</p></div><div class="ss3" id="index-body.1_div.14_div.2_div.5"><h3><span class="head"><span style="font-weight:bold">Rod </span><span style="font-style:italic;font-weight:bold">Dufourea</span></span></h3><p>Vrste rodu <span style="font-style:italic">Dufourea</span> so večinoma malobralne (oligolektične). V Sloveniji je najpogostejša <span style="font-style:italic">D. dentiventris</span>, ki obiskuje zvončice (<span style="font-style:italic">Campanula</span>) v gorskih predelih. <span style="font-style:italic">D. minuta</span> obiskuje košarnice (Asteraceae). Naše vrste so črne s slabo izraženimi pasovi dlak na zadkovih obročkih. Gnezdijo v tleh. Število vrst v Sloveniji: 3.</p><div class="figure"><img src="media/image95.jpeg" alt="&#xA;                                v&#xA;                                cvetu hranilne rastline." class="graphic"/><div class="caption"><span style="font-style:italic">Dufourea dentiventris </span>v cvetu hranilne rastline.</div></div><div class="pagebreak" id="pb.130">130</div></div><div class="ss3" id="index-body.1_div.14_div.2_div.6"><h3><span class="head"><span style="font-weight:bold">Rod </span><span style="font-style:italic;font-weight:bold">Rhophitoides</span></span></h3><p>Naša edina vrsta, <span style="font-style:italic">Rhophitoides canus</span>, je opraševalec lucerne in drugih meteljk (<span style="font-style:italic">Medicago</span>). Z ozkimi prečnimi pasovi na zadkovih obročkih je na videz podobna majhnim vrstam iz rodu <span style="font-style:italic">Halictus</span>.</p><div class="figure"><img src="media/image96.jpeg" alt="&#xA;                                je&#xA;                                opraševalka meteljk." class="graphic"/><div class="caption"><span style="font-style:italic">Rhophitoides canus </span>je opraševalka meteljk.</div></div></div><div class="ss3" id="index-body.1_div.14_div.2_div.7"><h3><span class="head"><span style="font-weight:bold">Rod </span><span style="font-style:italic;font-weight:bold">Rophites</span></span></h3><p>Značilnost samic iz rodu <span style="font-style:italic">Rophites</span> so trni na čelu, ki služijo zbiranju peloda v majhnih cvetovih ustnatic. Naši dve vrsti trnoglavk sta si zelo podobni, a po hranilni rastlini jih ločimo precej zanesljivo. <span style="font-style:italic">Rophites algirus </span>obiskuje pokončni čišljak (<span style="font-style:italic">Stachys recta</span>), <span style="font-style:italic">R. quinquespinosus</span> pa navadni čistec (<span style="font-style:italic">Betonica officinalis</span>). Samci imajo daljše tipalnice.</p><div class="pagebreak" id="pb.131">131</div><div class="figure"><img src="media/image97.jpeg" alt="Samec vrste  na cvetu&#xA;                                pokončnega čišljaka." class="graphic"/><div class="caption">Samec vrste <span style="font-style:italic">Rophites algirus</span> na cvetu pokončnega čišljaka.</div></div></div><div class="ss3" id="index-body.1_div.14_div.2_div.8"><h3><span class="head"><span style="font-weight:bold">Rod </span><span style="font-style:italic;font-weight:bold">Systropha</span></span></h3><p>Posebnosti vijerožk (rod <span style="font-style:italic">Systropha</span>) so spiralno zavite tipalnice samcev in prenašanje peloda tudi na zgornji strani zadka pri samicah. Te prenašajo pelod na zadnjih golenih, trebušni strani zadka in tudi ob strani hrbtnih obročkov. Obiskujejo cvetove slaka (<span style="font-style:italic">Convolvulus</span>). Pri nas živi le ena vrsta, <span style="font-style:italic">S. curvi­ cornis</span>.</p><div class="pagebreak" id="pb.132">132</div></div></div><div class="ss2" id="index-body.1_div.14_div.3"><h2><span class="head">Družina Andrenidae</span></h2><p>Čebele iz družine Andrenidae gnezdijo v tleh. Stene zarodnih celic večinoma premažejo z voskastim izločkom Dufourjeve žleze v zadku. Skoraj vse vrste so samotarske, čeprav pogosto gnezdijo v številčnih naselbinah. Nekaj vrst je komunskih, več samic si deli skupni vhod v gnezdo.</p><div class="ss3" id="index-body.1_div.14_div.3_div.1"><h3><span class="head"><span style="font-weight:bold">Rod </span><span style="font-style:italic;font-weight:bold">Andrena</span></span></h3><p>Z vrstami najštevilčnejši rod čebel v Evropi. Mnoge vrste letajo že zgodaj spomladi na prvem cvetju, druge se pojavljajo pozneje, nekaj vrst leta tudi pozno jeseni. Več vrst ima po dve</p><div class="figure"><img src="media/image98.jpeg" alt="Krivonoga peščinarka ()&#xA;                                je ena izmed vrst, vezanih na cvetove zvončic. Na oprsju ima&#xA;                                značilne kratke dlačice." class="graphic"/><div class="caption">Krivonoga peščinarka (<span style="font-style:italic">Andrena curvungula</span>) je ena izmed vrst, vezanih na cvetove zvončic. Na oprsju ima značilne kratke dlačice.</div></div><div class="pagebreak" id="pb.133">133</div><p>generaciji v letu, ki se lahko morfološko razlikujeta. V tem primeru je težko ugotoviti, ali gre res za dve generaciji iste vrste ali pa je že prišlo do delitve na dve ločeni vrsti. Pelod prenašajo na zadnjih nogah in na priprsju, kjer so pri nekaterih vrstah razviti pravi koški za pelod. Košek je razvit tudi na stegnih zadnjih nog, medtem ko je na zadnjih trohantrih (obrtcih) dolg čop ukrivljenih dlak, ki stegenski košek zapira s spodnje strani. Veliko vrst je malobralnih, vezanih na</p><div class="figure"><img src="media/image99.jpeg" alt="Rumenonoga peščinarka () je&#xA;                                pogosta mnogobralna vrsta, na sliki na ruju ()." class="graphic"/><div class="caption">Rumenonoga peščinarka (<span style="font-style:italic">Andrena flavipes</span>) je pogosta mnogobralna vrsta, na sliki na ruju (<span style="font-style:italic">Cotinus coggygria</span>).</div></div><div class="pagebreak" id="pb.134">134</div><div class="figure"><img src="media/image100.png" alt=" Edina hranilna rastlina vrste  je bluščec ().Grahorjeva peščinarka () na&#xA;                                gorskem grahorju (). Vrsta&#xA;                                je vezana na metuljnice, predvsem grahorje in grašice." class="graphic"/><div class="caption">Edina hranilna rastlina vrste <span style="font-style:italic">Andrena florea</span> je bluščec (<span style="font-style:italic">Bryonia dioica</span>).</div><div class="caption">Grahorjeva peščinarka (<span style="font-style:italic">Andrena lathyri</span>) na gorskem grahorju (<span style="font-style:italic">Lathyrus linifolius</span>). Vrsta je vezana na metuljnice, predvsem grahorje in grašice.</div></div><div class="pagebreak" id="pb.135">135</div><div class="figure"><img src="media/image101.jpeg" alt=" Rdečerjava peščinarka () ni&#xA;                                izbirčna, a posebej rada obiskuje cvetove rdečega ribeza." class="graphic"/><div class="caption">Rdečerjava peščinarka (<span style="font-style:italic">Andrena fulva</span>) ni izbirčna, a posebej rada obiskuje cvetove rdečega ribeza.</div></div><p>določene hranilne rastline. Za samice so značilne žametno dlakave obočesne brazde na obrazu, ki so verjetno hlapilne površine za izločke žleznih celic. Število vrst v Sloveniji: 119. [Slike tudi na str. <a class="link_ref" href="index-body.1_div.2.html#pb.12" title="12">12</a>, <a class="link_ref" href="index-body.1_div.4.html#pb.31" title="31">31</a>, <a class="link_ref" href="index-body.1_div.4.html#pb.34" title="34">34</a>, <a class="link_ref" href="index-body.1_div.5.html#pb.40" title="40">40</a>, <a class="link_ref" href="index-body.1_div.5.html#pb.44" title="44">44</a>, <a class="link_ref" href="index-body.1_div.8.html#pb.62" title="62">62</a>, <a class="link_ref" href="index-body.1_div.9.html#pb.71" title="71">71</a>, <a class="link_ref" href="index-body.1_div.9.html#pb.72" title="72">72</a>, <a class="link_ref" href="index-body.1_div.12.html#pb.102" title="102">102</a>]</p><div class="pagebreak" id="pb.136">136</div><div class="figure"><img src="media/image102.png" alt=" Na jesenski vresi zbira hrano vresina peščinarka ().Črna peščinarka () je&#xA;                                sredozemska mnogobralna vrsta." class="graphic"/><div class="caption">Na jesenski vresi zbira hrano vresina peščinarka (<span style="font-style:italic">Andrena fuscipes</span>).</div><div class="caption">Črna peščinarka (<span style="font-style:italic">Andrena morio</span>) je sredozemska mnogobralna vrsta.</div></div><div class="pagebreak" id="pb.137">137</div><div class="figure"><img src="media/image103.jpeg" alt=" Rogenhoferjeva peščinarka () je alpska vrsta, najdena tudi pod vrhom Malega&#xA;                                Triglava. Kot večina gorskih vrst ni izbirčna, na sliki na&#xA;                                kimastoplodnem šipku ()." class="graphic"/><div class="caption">Rogenhoferjeva peščinarka (<span style="font-style:italic">Andrena rogenhoferi</span>) je alpska vrsta, najdena tudi pod vrhom Malega Triglava. Kot večina gorskih vrst ni izbirčna, na sliki na kimastoplodnem šipku (<span style="font-style:italic">Rosa pendulina</span>).</div></div><div class="pagebreak" id="pb.138">138</div><div class="figure"><img src="media/image104.jpeg" alt="Na rešeliki () je spomladi na&#xA;                                Krasu pogosta rdečkasta peščinarka ()." class="graphic"/><div class="caption">Na rešeliki (<span style="font-style:italic">Prunus mahaleb</span>) je spomladi na Krasu pogosta rdečkasta peščinarka (<span style="font-style:italic">Andrena rufula</span>).</div></div><div class="figure"><img src="media/image105.jpeg" alt="Tschekova peščinarka ()&#xA;                                obiskuje križnice (Brassicaceae)." class="graphic"/><div class="caption">Tschekova peščinarka (<span style="font-style:italic">Andrena tscheki</span>) obiskuje križnice (Brassicaceae).</div></div><div class="pagebreak" id="pb.139">139</div></div><div class="ss3" id="index-body.1_div.14_div.3_div.2"><h3><span class="head"><span style="font-weight:bold">Rod </span><span style="font-style:italic;font-weight:bold">Panurgus</span></span></h3><p>Dve vrsti rodu <span style="font-style:italic">Panurgus</span> živita v Sloveniji. Obe sta črne barve in zbirata pelod košarnic (Asteraceae). Samice kopljejo rove za gnezda v tla in prenašajo pelod na zadnjih nogah. Samci vrste <span style="font-style:italic">P. calcaratus</span> imajo ploščat izrastek na zadnjih stegnih in pogosto velike glave. Samice te vrste živijo komunsko. Po več samic si deli isto gnezdo, vendar vsaka sama skrbi za svoje zarodne celice. Večja vrsta <span style="font-style:italic">P. banksianus</span> je samotarska. [Slika tudi na str. <a class="link_ref" href="index-body.1_div.8.html#pb.62" title="62">62</a>]</p><div class="figure"><img src="media/image106.jpeg" alt="Samica vrste  s tovorom&#xA;                                peloda na otavčiču ()." class="graphic"/><div class="caption">Samica vrste <span style="font-style:italic">Panurgus calcaratus</span> s tovorom peloda na otavčiču (<span style="font-style:italic">Leontodon</span>).</div></div><div class="pagebreak" id="pb.140">140</div></div><div class="ss3" id="index-body.1_div.14_div.3_div.3"><h3><span class="head"><span style="font-weight:bold">Rod </span><span style="font-style:italic;font-weight:bold">Camptopoeum</span></span></h3><p>Predstavnice rodu <span style="font-style:italic">Camptopoeum</span> imajo rumene prečne proge na zadkovih obročkih. Vrsta <span style="font-style:italic">C. frontale</span> je bila leta 1945 najdena v Olimju, a je kasneje v Sloveniji nismo nikoli več našli. Nabira pelod glavincev (<span style="font-style:italic">Centaurea</span>).</p></div><div class="ss3" id="index-body.1_div.14_div.3_div.4"><h3><span class="head"><span style="font-weight:bold">Rod </span><span style="font-style:italic;font-weight:bold">Melitturga</span></span></h3><p>Samec vrste <span style="font-style:italic">M. clavicornis</span> je bil leta 1921 najden v Mariboru in to je edina najdba te zanimive vrste v Sloveniji. Oba spola imata kratke kijaste tipalke. Samci imajo velike oči, podobno kot troti medonosnih čebel. Med letenjem lebdijo, nato pa se zaženejo za mimo letečimi samicami, ki jih opazijo s svojimi velikimi očmi. Samice obiskujejo cvetove metuljnic, predvsem lucerne.</p></div></div><div class="ss2" id="index-body.1_div.14_div.4"><h2><span class="head">Družina Melittidae</span></h2><p>Majhna, a zanimiva družina samotarskih čebel. Naše vrste gnezdijo v tleh in so vse malobralne, vezane na določene hranilne rastline. Pelod prenašajo na zadnjih nogah. Dlake za prenašanje peloda so razvite na golenih in prvih členih stopalc. Čeprav so kratkorile, imajo Melittidae tudi nekaj značilnosti dolgorilih čebel.</p><div class="ss3" id="index-body.1_div.14_div.4_div.1"><h3><span class="head"><span style="font-weight:bold">Rod </span><span style="font-style:italic;font-weight:bold">Melitta</span></span></h3><p>Žagorožke so dobile ime po značilno oblikovanih tipalnicah samcev večine vrst, kjer so posamezni členi tako zadebeljeni, da je videti, kot bi bile tipalnice žagasto nazobčane. Vrsti <span style="font-style:italic">M. haemorrhoidalis</span> in <span style="font-style:italic">M. tomentosa</span> obiskujeta zvončice (<span style="font-style:italic">Campa­ nula</span>), <span style="font-style:italic">M. nigricans</span> je vezana na krvenko (<span style="font-style:italic">Lythrum</span>), <span style="font-style:italic">M. tricinc­ ta </span>na zobnik (<span style="font-style:italic">Odontites</span>), <span style="font-style:italic">M. leporina </span>na meteljke (<span style="font-style:italic">Medicago</span>) in <span style="font-style:italic">M. dimidiata</span> na turško deteljo (<span style="font-style:italic">Onobrychis</span>). Število vrst v Sloveniji: 6. [Slike tudi na str. <a class="link_ref" href="index-body.1_div.13.html#pb.110" title="110">13</a>, <a class="link_ref" href="index-body.1_div.9.html#pb.77" title="77">77</a>, <a class="link_ref" href="index-body.1_div.10.html#pb.82" title="82">82</a>, <a class="link_ref" href="index-body.1_div.10.html#pb.83" title="83">83</a>]</p><div class="pagebreak" id="pb.141">141</div><div class="figure"><img src="media/image107.jpeg" alt="Samec tropase žagorožke ()&#xA;                                na rdečem zobniku ()." class="graphic"/><div class="caption">Samec tropase žagorožke (<span style="font-style:italic">Melitta tricincta</span>) na rdečem zobniku (<span style="font-style:italic">Odontites vulgaris</span>).</div></div></div><div class="ss3" id="index-body.1_div.14_div.4_div.2"><h3><span class="head"><span style="font-weight:bold">Rod </span><span style="font-style:italic;font-weight:bold">Macropis</span></span></h3><p>Dve vrsti rodu oljark (<span style="font-style:italic">Macropis</span>), ki živita pri nas, zbirata hrano na pijavčnicah (<span style="font-style:italic">Lysimachia</span>). Te rastline v cvetovih ne nudijo medičine, temveč v posebnih celicah kopičijo olja. Samica stene teh celic predre s posebnimi krtačkami na stopalcih in popivna olje. Prenaša ga med dlakami na zadnjih nogah in zmeša z nabranim pelodom, da pripravi hrano za zarod.</p><div class="pagebreak" id="pb.142">142</div><div class="figure"><img src="media/image108.jpeg" alt="Rumenonoga oljarka () na&#xA;                                cvetu pijavčnice." class="graphic"/><div class="caption">Rumenonoga oljarka (<span style="font-style:italic">Macropis fulvipes</span>) na cvetu pijavčnice.</div></div><p>Z oljem, ki je vodoodbojna snov, premaže tudi zarodne celice v gnezdu. Samci imajo odebeljene zadnje noge in rumeno obrazno masko. [Slika tudi na str. <a class="link_ref" href="index-body.1_div.3.html#pb.17" title="17">17</a>]</p></div><div class="ss3" id="index-body.1_div.14_div.4_div.3"><h3><span class="head"><span style="font-weight:bold">Rod </span><span style="font-style:italic;font-weight:bold">Dasypoda</span></span></h3><p>Značilnost hlačark so zelo dolge dlake za prenašanje peloda na zadnjih golenih in prvih členih stopalc. Prenašajo lahko velik tovor peloda. Gnezdijo v peščenih tleh in s svojimi čopi dlak na zadnjih nogah tudi pometajo izkopani pesek pred vhodom v gnezdo. Zarodne celice niso premazane, zaloga peloda pa je oblikovana tako, da se le na nekaj točkah stika s steno celice. S tem je zmanjšana možnost okužbe. Pri nas živi le ena vrsta, <span style="font-style:italic">D. hirtipes</span>, ki obiskuje košarnice (Asteraceae). Nekaj drugih vrst je znanih iz sosednjih dežel. [Slika na str. <a class="link_ref" href="index-body.1_div.4.html#pb.30" title="30">30</a>]</p><div class="pagebreak" id="pb.143">143</div></div></div><div class="ss2" id="index-body.1_div.14_div.5"><h2><span class="head">Družina Megachilidae</span></h2><p>Znoske so obsežna družina dolgorilih čebel. Gnezdijo v najdenih rovih v lesu, votlih steblih ali rastlinskih steblih s strženom, polžjih hišicah ali v tleh, nekatere pa gradijo na skale pritrjena gnezda. Zarodnih celic ne premažejo s svojim izločkom, temveč celice ali vsaj predelne stene v gnezdu gradijo iz rastlinskega ali mineralnega gradiva. Uporabljajo blato, pesek, koščke rastlinskih listov, pasto iz zgrizenega listja, rastlinske dlačice ali smolo. Material za gnezdo prenašajo s čeljustmi ali držijo z nogami. Zidarke (<span style="font-style:italic">Chalicodoma</span>) pesek za svoja gnezda na skalah zmešajo z izločkom Dufourjeve žleze, da je odporen proti vodi. Samice znosk prenašajo pelod na spodnji strani zadka, kjer je razvita dlakava krtačka. Gnezdijo samotarsko. Več rodov je kleptoparazitskih.</p><div class="ss3" id="index-body.1_div.14_div.5_div.1"><h3><span class="head"><span style="font-weight:bold">Rod </span><span style="font-style:italic;font-weight:bold">Lithurgus</span></span></h3><p>Tesarke same stešejo rove za svoja gnezda v trdnem ali trhlem lesu. Zarodnih celic ne oblagajo. Pri nas sta bili naj-</p><div class="figure"><img src="media/image109.jpeg" alt="Samec tesarke () na&#xA;                                omanu ()." class="graphic"/><div class="caption">Samec tesarke (<span style="font-style:italic">Lithurgus chrysurus</span>) na omanu (<span style="font-style:italic">Inula</span>).</div></div><div class="pagebreak" id="pb.144">144</div><p>deni dve vrsti, ki obiskujeta cvetove košarnic (Asteraceae).</p><p><span style="font-style:italic">L. chrysurus</span> se pojavlja v Istri, <span style="font-style:italic">L. cornutus</span> pa je znana le po enem samcu iz Prekmurja.</p></div><div class="ss3" id="index-body.1_div.14_div.5_div.2"><h3><span class="head"><span style="font-weight:bold">Rod </span><span style="font-style:italic;font-weight:bold">Aglaoapis</span></span></h3><p>Vrsto <span style="font-style:italic">A. tridentata</span> smo nekoč uvrščali v rod <span style="font-style:italic">Dioxys</span>. Je kleptoparazitska vrsta, ki zajeda v gnezdih čebel zidark (<span style="font-style:italic">Chali­ codoma</span> in <span style="font-style:italic">Hoplitis</span>). Predstavnice plemena Dioxyini odlagajo jajčeca v že zaprta gnezda gostiteljev skozi steno, zato je konica zadka samic ozka.</p></div><div class="ss3" id="index-body.1_div.14_div.5_div.3"><h3><span class="head"><span style="font-weight:bold">Rod </span><span style="font-style:italic;font-weight:bold">Dioxys</span></span></h3><p><span style="font-style:italic">D. cincta</span> je prav tako kleptoparazitska vrsta, zajedavec čebel zidark. Značilna zanjo je rdeča barva prvih obročkov zadka.</p></div><div class="ss3" id="index-body.1_div.14_div.5_div.4"><h3><span class="head"><span style="font-weight:bold">Rod </span><span style="font-style:italic;font-weight:bold">Trachusa</span></span></h3><p>Le ena vrsta, <span style="font-style:italic">T. byssina</span>, živi v Sloveniji. Z izjemo rumene obrazne maske samcev nima za pleme Anthidiini značilnih rumenih prog ali lis na telesu. Samice gnezdijo v tleh. Rov skopljejo same in celice v gnezdu obložijo s koščki rastlinskih listov in smolo. Obiskujejo cvetove metuljnic (Fabaceae).</p></div><div class="ss3" id="index-body.1_div.14_div.5_div.5"><h3><span class="head"><span style="font-weight:bold">Rod </span><span style="font-style:italic;font-weight:bold">Anthidiellum</span></span></h3><p>Smolarka lončarka (<span style="font-style:italic">A. strigatum</span>) je majhna predstavnica plemena Anthidiini, kroglaste oblike z značilnimi rumenimi lisami. Iz rastlinske smole samice zgradijo vrčasta prostostoječa gnezda, pritrjena na skale ali rastline. Obiskujejo predvsem metuljnice (Fabaceae), a te niso njihove edine hranilne rastline.</p><div class="pagebreak" id="pb.145">145</div><div class="figure"><img src="media/image110.png" alt="Smolarka vrste&#xA;                                na&#xA;                                širokolistnem grahorju (). Samec smolarke lončarke () na cvetu navadne nokote (). " class="graphic"/><div class="caption">Smolarka vrste <span style="font-style:italic">Trachusa byssina </span>na širokolistnem grahorju (<span style="font-style:italic">Lathyrus latifolius</span>).</div><div class="caption">Samec smolarke lončarke (<span style="font-style:italic">Anthidiellum strigatum</span>) na cvetu navadne nokote (<span style="font-style:italic">Lotus corniculatus</span>).</div></div><div class="pagebreak" id="pb.146">146</div><div class="figure"><img src="media/image111.jpeg" alt="Samec sedemzobe smolarke () na grahorjevem cvetu." class="graphic"/><div class="caption">Samec sedemzobe smolarke (<span style="font-style:italic">Rhodanthidium septemdentatum</span>) na grahorjevem cvetu.</div></div></div><div class="ss3" id="index-body.1_div.14_div.5_div.6"><h3><span class="head"><span style="font-weight:bold">Rod </span><span style="font-style:italic;font-weight:bold">Rhodanthidium</span></span></h3><p>Vrsta <span style="font-style:italic">R. septemdentatum</span> je precej večja rumeno lisasta vrsta. Gnezdi v praznih polžjih hišicah, stene celic v njih zgradi iz smole. Precej pogosta je na Primorskem, po dolini Soče pa njena razširjenost sega tudi v Alpe.</p><div class="pagebreak" id="pb.147">147</div><div class="figure"><img src="media/image112.jpeg" alt="Samica Grohmannove smolarke () na bledi obloglavki ()." class="graphic"/><div class="caption">Samica Grohmannove smolarke (<span style="font-style:italic">Icteranthidium grohmanni</span>) na bledi obloglavki (<span style="font-style:italic">Cephalaria leucantha</span>).</div></div></div><div class="ss3" id="index-body.1_div.14_div.5_div.7"><h3><span class="head"><span style="font-weight:bold">Rod </span><span style="font-style:italic;font-weight:bold">Icteranthidium</span></span></h3><p>Vrsta <span style="font-style:italic">I. grohmanni</span> za razliko od večine sorodnic plemena Anthidiini obiskuje cvetove z lahko dostopno medičino, na Krasu predvsem ametistaste možine (<span style="font-style:italic">Eryngium amethysti­ num</span>) iz družine kobulnic in ščetičevke (Dipsacaceae). Tudi predstavnice rodu <span style="font-style:italic">Icteranthidium </span>celice v svojem gnezdu zgradijo iz rastlinske smole.</p><div class="pagebreak" id="pb.148">148</div><div class="figure"><img src="media/image113.jpeg" alt="Samica male volnarke () na glavincu ()." class="graphic"/><div class="caption">Samica male volnarke (<span style="font-style:italic">Pseudoanthidium nanum</span>) na glavincu (<span style="font-style:italic">Centaurea</span>).</div></div></div><div class="ss3" id="index-body.1_div.14_div.5_div.8"><h3><span class="head"><span style="font-weight:bold">Rod </span><span style="font-style:italic;font-weight:bold">Pseudoanthidium</span></span></h3><p>Tudi ta rod ima v Sloveniji le eno vrsto, <span style="font-style:italic">P. nanum</span>. To so majhne čebele, ki obiskujejo košarnice (Asteraceae). Gnezdijo v votlih steblih, predelne stene v gnezdu pa zgradijo iz rastlinskih dlačic.</p></div><div class="ss3" id="index-body.1_div.14_div.5_div.9"><h3><span class="head"><span style="font-weight:bold">Rod </span><span style="font-style:italic;font-weight:bold">Anthidium</span></span></h3><p>Vrste rodu <span style="font-style:italic">Anthidium</span> so večje predstavnice plemena Anthidiini. Za samce je značilno varovanje območja okrog hranilnih rastlin, na katerih prihaja do parjenja s samicami. Samci imajo na robovih zadnjih zadkovih obročkov bolj ali manj izražene trne. Pogosto so večji od samic, kar je posledica njihovih medsebojnih bojev za območja, ki omogočajo parjenja. Velikost je namreč prednost v spopadih in večji samci imajo več možnosti, da zaplodijo potomce. Samice za gradnjo celic v gnezdih,</p><div class="pagebreak" id="pb.149">149</div><div class="figure"><img src="media/image114.jpeg" alt="Lisasta volnarka () na&#xA;                                pokončnem čišljaku ()." class="graphic"/><div class="caption">Lisasta volnarka (<span style="font-style:italic">Anthidium loti</span>) na pokončnem čišljaku (<span style="font-style:italic">Stachys recta</span>).</div></div><p>ki so v različnih najdenih votlinicah, uporabljajo dlačice, postrgane s kosmatih rastlin. Obiskujejo predvsem metuljnice (Fabaceae) in ustnatice (Lamiaceae). Značilne za rod, kot tudi za pleme, so rumene lise in proge na telesu. Te manjkajo pri alpski vrsti <span style="font-style:italic">A. montanum</span>, ki je v Sloveniji znana iz doline Soče. Število vrst v Sloveniji: 8. [Slike tudi na str. <a class="link_ref" href="index-body.1_div.3.html#pb.19" title="19">19</a>, <a class="link_ref" href="index-body.1_div.6.html#pb.51" title="51">51</a>, <a class="link_ref" href="index-body.1_div.8.html#pb.63" title="63">63</a>]</p></div><div class="ss3" id="index-body.1_div.14_div.5_div.10"><h3><span class="head"><span style="font-weight:bold">Rod </span><span style="font-style:italic;font-weight:bold">Stelis</span></span></h3><p>V rodu <span style="font-style:italic">Stelis</span> so kleptoparazitske vrste plemena Anthidiini. Vrste so lahko povsem črne, z nekaj svetlimi pikami na zadku, s svetlimi robovi zadkovih obročkov (<span style="font-style:italic">S. punctulatissima</span>) ali bogato rumeno porisane kot <span style="font-style:italic">S. signata</span>, ki je močno podobna svoji gostiteljici, vrsti <span style="font-style:italic">Anthidiellum strigatum</span>. Gostitelji drugih vrst so predstavniki različnih rodov znosk: <span style="font-style:italic">Anthi­ dium, Osmia, Hoplitis, Heriades</span>; vrsta <span style="font-style:italic">S. nasuta </span>zajeda pri</p><div class="pagebreak" id="pb.150">150</div><p>čebelah zidarkah (<span style="font-style:italic">Megachile</span>, podrod <span style="font-style:italic">Chalicodoma</span>). Samice izležejo jajčece v celico gostiteljevega gnezda, preden jo gostiteljica zapre, in pogosto obiskujejo isto gnezdo, da ležejo jajčeca v vsako novo celico. Mlade ličinke imajo ostre čeljusti, s katerimi umorijo gostiteljevo jajčece ali ličinko. Število vrst v Sloveniji: 8. [Slika na str. <a class="link_ref" href="index-body.1_div.7.html#pb.57" title="57">57</a>]</p></div><div class="ss3" id="index-body.1_div.14_div.5_div.11"><h3><span class="head"><span style="font-weight:bold">Rod </span><span style="font-style:italic;font-weight:bold">Heriades</span></span></h3><p>V rodu <span style="font-style:italic">Heriades </span>so majhne predstavnice plemena Osmiini, ki gnezdijo v rovih v lesu ali v votlih steblih. Predelne stene med celicami in čep na vhodu zgradijo iz rastlinske smole. Vse tri v Sloveniji živeče vrste obiskujejo košarnice (Asteraceae). Pelod zbirajo tako, da z zadkom udarjajo po prašnikih in se pelod ujame na krtačko za prenašanje peloda.</p><div class="figure"><img src="media/image115.jpeg" alt="Robidina smolarka () je&#xA;                                najmanjša od treh vrst svojega rodu." class="graphic"/><div class="caption">Robidina smolarka (<span style="font-style:italic">Heriades rubicola</span>) je najmanjša od treh vrst svojega rodu.</div></div><div class="pagebreak" id="pb.151">151</div></div><div class="ss3" id="index-body.1_div.14_div.5_div.12"><h3><span class="head"><span style="font-weight:bold">Rod </span><span style="font-style:italic;font-weight:bold">Protosmia</span></span></h3><p>Tudi predstavnice rodu <span style="font-style:italic">Protosmia</span> za gradnjo celic v gnezdih uporabljajo smolo. V Sloveniji poznamo dve vrsti. <span style="font-style:italic">P. glutinosa </span>gnezdi v starih gnezdih iz blata, ki jih gradijo čebele in ose zidarke (<span style="font-style:italic">Chalicodoma, Sceliphron</span>), pa tudi v starih gnezdih kožuhastih čebel (<span style="font-style:italic">Anthophora</span>). <span style="font-style:italic">P. tiflensis</span> je bila najdena le na Steni pri Dragonji. Gnezdi verjetno v rovih v lesu. [Slika na str. <a class="link_ref" href="index-body.1_div.8.html#pb.64" title="64">64</a>]</p></div><div class="ss3" id="index-body.1_div.14_div.5_div.13"><h3><span class="head"><span style="font-weight:bold">Rod </span><span style="font-style:italic;font-weight:bold">Chelostoma</span></span></h3><p>Kleščarke imajo podolgovato ozko telo, ki jim olajšuje gnezdenje v rovih v lesu ali votlih steblih. Pregrade v gnezdu gradijo iz blata ali peska. V zaključni čep lahko vgradijo tudi manjše kamenčke. Dolge čeljusti nekaterih vrst so name-</p><div class="figure"><img src="media/image116.jpeg" alt="Mocsaryjeva kleščarka ()&#xA;                                na piramidastem ptičjem mleku (). Obiskuje le cvetove tega rastlinskega&#xA;                                rodu." class="graphic"/><div class="caption">Mocsaryjeva kleščarka (<span style="font-style:italic">Chelostoma mocsaryi</span>) na piramidastem ptičjem mleku (<span style="font-style:italic">Ornithoga-lum pyramidale</span>). Obiskuje le cvetove tega rastlinskega rodu.</div></div><div class="pagebreak" id="pb.152">152</div><p>njene za prenašanje gradbenega materiala, pri čemer tovor podpira tudi dolga zgornja ustna. Vse naše vrste so vezane na hranilne rastline določenih rodov. Večina vrst je manjših, alpska vrsta <span style="font-style:italic">C. grande</span> pa doseže do 15 mm dolžine. Število vrst v Sloveniji: 10. [Slike tudi na str. <a class="link_ref" href="index-body.1_div.5.html#pb.43" title="43">43</a>, <a class="link_ref" href="index-body.1_div.6.html#pb.48" title="48">48</a>]</p></div><div class="ss3" id="index-body.1_div.14_div.5_div.14"><h3><span class="head"><span style="font-weight:bold">Rod </span><span style="font-style:italic;font-weight:bold">Hoplitis</span></span></h3><p>Mnogi avtorji rod <span style="font-style:italic">Hoplitis</span> združujejo z rodom <span style="font-style:italic">Osmia</span>. Največ vrst plemena Osmiini pripada tema dvema rodovoma. Lahko opazne razlike med njima ni, saj razlikovanje temelji na obliki skritih delov šestega zadkovega sternita (trebušnega dela obročka) pri samcih. Male zidarke (podrod <span style="font-style:italic">Hoplitis</span>) se</p><div class="figure"><img src="media/image117.jpeg" alt="Ostroroga dišavka ()&#xA;                                med obiskom grahorjevega cveta. Prašnik podrgne." class="graphic"/><div class="caption">Ostroroga dišavka (<span style="font-style:italic">Hoplitis acuticornis</span>) med obiskom grahorjevega cveta. Prašnik podrgne.</div></div><div class="pagebreak" id="pb.153">153</div><p>razlikujejo od drugih podrodov po tem, da gradijo gnezda iz blata ali peska. Lahko so prostostoječa, zgrajena v skalnih vdolbinah, vrsta <span style="font-style:italic">H. adunca</span> pa gnezdi v rovih v lesu ali drugih votlinicah. Vrste drugih podrodov za gradnjo gnezd ali predelnih sten v njih večinoma uporabljajo kašo iz zgrizenega listja ali stržena rastlin. Nekatere vrste celice obložijo še s koščki cvetnih listov. Gnezdijo v votlih steblih, skalnih razpokah, travnih šopih ali kratkih rovih v tleh. Večina vrst je malobralnih, vezanih na določene hranilne rastline. Število vrst v Sloveniji: 19. [Slike tudi na str. <a class="link_ref" href="index-body.1_div.6.html#pb.50" title="50">50</a>, <a class="link_ref" href="index-body.1_div.6.html#pb.52" title="52">52</a>, <a class="link_ref" href="index-body.1_div.9.html#pb.75" title="75">75</a>, <a class="link_ref" href="index-body.1_div.9.html#pb.78" title="78">78</a>]</p><div class="figure"><img src="media/image118.jpeg" alt="Samec bledoroge zidarke () čaka samice na kamenju, kjer gnezdijo." class="graphic"/><div class="caption">Samec bledoroge zidarke (<span style="font-style:italic">Hoplitis pallicornis</span>) čaka samice na kamenju, kjer gnezdijo.</div></div><div class="pagebreak" id="pb.154">154</div></div><div class="ss3" id="index-body.1_div.14_div.5_div.15"><h3><span class="head"><span style="font-weight:bold">Rod </span><span style="font-style:italic;font-weight:bold">Osmia</span></span></h3><p>V rodu dišavk (<span style="font-style:italic">Osmia</span>) je nekaj vrst, ki rade gnezdijo v gnezdilnih pripomočkih v obliki lukenj v lesu ali trstike. To sta predvsem rdeča (<span style="font-style:italic">O. bicornis</span>) in rogata dišavka (<span style="font-style:italic">O. cornuta</span>). Obe sta pomladanski mnogobralni vrsti, ki uspešno oprašujeta sadno drevje. Za gradnjo celic v gnezdu in zaključnega čepa uporabljata ilovico, kar je v tem rodu redkost. Večina vrst namreč uporablja kašo iz zgrizenega listja. Samice rdeče in rogate dišavke imajo na obrazu dva izrastka, s katerima</p><div class="figure"><img src="media/image119.jpeg" alt="Voščičina dišavka ()&#xA;                                obiskuje le cvetove male voščice ()." class="graphic"/><div class="caption">Voščičina dišavka (<span style="font-style:italic">Osmia cerithidis</span>) obiskuje le cvetove male voščice (<span style="font-style:italic">Cerinthe minor</span>).</div></div><div class="pagebreak" id="pb.155">155</div><div class="figure"><img src="media/image120.jpeg" alt="&#xA;                                je&#xA;                                edina izmed naših dišavk z rdeče obarvanim zadkom." class="graphic"/><div class="caption"><span style="font-style:italic">Osmia andrenoides </span>je edina izmed naših dišavk z rdeče obarvanim zadkom.</div></div><div class="figure"><img src="media/image121.jpeg" alt="Črnotrebušna dišavka ()&#xA;                                na Triumfettijevem glavincu ()." class="graphic"/><div class="caption">Črnotrebušna dišavka (<span style="font-style:italic">Osmia melanogaster</span>) na Triumfettijevem glavincu (<span style="font-style:italic">Centaurea triumfettii</span>).</div></div><div class="pagebreak" id="pb.156">156</div><div class="figure"><img src="media/image122.jpeg" alt="&#xA;                                 pri nabiranju ilovice za&#xA;                                gradnjo zarodnih celic." class="graphic"/><div class="caption"><span style="font-style:italic">Osmia xanthomelana</span> pri nabiranju ilovice za gradnjo zarodnih celic.</div></div><p>lažje oblikujeta pregrade iz blata. Rod obsega še mnogo vrst. Telo ima pogosto kovinski zelenkasti, modrikasti ali celo vijolični lesk, vrsta <span style="font-style:italic">O. andrenoides</span> pa ima rdeče obarvan zadek. Več vrst gnezdi v praznih polžjih hišicah. Ko jih zapolnijo, jih zakotalijo pod rastlinje, dvobarvna dišavka (<span style="font-style:italic">O. bicolor</span>) pa polžjo hišico zakrije s suhimi borovimi iglicami. Druge vrste gnezdijo v votlih steblih, rovih v lesu, skalnih vdolbinah, za drevesno skorjo ali v starih gnezdih čebel zidark. <span style="font-style:italic">O. xantho­</span></p><div class="pagebreak" id="pb.157">157</div><div class="figure"><img src="media/image123.jpeg" alt="Samec hrvaške dišavke () je&#xA;                                predstavnik podrodu , ki so ga nekaj&#xA;                                časa obravnavali kot samostojen rod, a so genske raziskave pokazale&#xA;                                drugače." class="graphic"/><div class="caption">Samec hrvaške dišavke (<span style="font-style:italic">Osmia croatica</span>) je predstavnik podrodu <span style="font-style:italic">Hoplosmia</span>, ki so ga nekaj časa obravnavali kot samostojen rod, a so genske raziskave pokazale drugače.</div></div><p><span style="font-style:italic">melana</span> gnezdi v šopih trave ali med koreninami v rahlih tleh, kjer zgradi celice iz ilovice. <span style="font-style:italic">O. brevicornis</span>, ki gnezdi v rovih v lesu, gnezda ne razdeljuje na celice, temveč se ličinke razvijajo skupaj v nepredeljenem rovu na skupni zalogi hrane. Večina vrst ima kroglasto oprsje, <span style="font-style:italic">O. cephalotes</span> pa podolgovatega, kar ji olajšuje gnezdenje v ozkih rovih v lesu. Število vrst v Sloveniji: 30. [Slike tudi na str. <a class="link_ref" href="index-body.1_div.2.html#pb.14" title="14">14</a>, <a class="link_ref" href="index-body.1_div.3.html#pb.20" title="20">20</a>, <a class="link_ref" href="index-body.1_div.4.html#pb.35" title="35">35</a>, <a class="link_ref" href="index-body.1_div.4.html#pb.36" title="36">36</a>, <a class="link_ref" href="index-body.1_div.4.html#pb.37" title="37">37</a>, <a class="link_ref" href="index-body.1_div.6.html#pb.49" title="49">49</a>, <a class="link_ref" href="index-body.1_div.6.html#pb.50" title="50">50</a>]</p><div class="pagebreak" id="pb.158">158</div><div class="figure"><img src="media/image124.jpeg" alt="Samec širokonoge listorezke () ima prednja stopalca plosko razširjena v široke&#xA;                                bele šape, s katerimi samici med parjenjem zakrije oči." class="graphic"/><div class="caption">Samec širokonoge listorezke (<span style="font-style:italic">Megachile lagopoda</span>) ima prednja stopalca plosko razširjena v široke bele šape, s katerimi samici med parjenjem zakrije oči.</div></div></div><div class="ss3" id="index-body.1_div.14_div.5_div.16"><h3><span class="head"><span style="font-weight:bold">Rod </span><span style="font-style:italic;font-weight:bold">Megachile</span></span></h3><p>V rod <span style="font-style:italic">Megachile</span> združujemo čebele zidarke in listorezke. Zidarke (podrod <span style="font-style:italic">Chalicodoma</span>) za gradnjo gnezd uporabljajo pesek, ki ga za večjo obstojnost zmešajo s svojim izločkom. Gradijo prostostoječa gnezda v skalnih vdolbinah ali na drevesnih vejah. Celice iz peska ali blata gradijo v skupinah drugo ob drugi in jih po vrhu še dodatno prekrijejo.</p><div class="pagebreak" id="pb.159">159</div><div class="figure"><img src="media/image125.png" alt="Samica resavske zidarke () med zbiranjem blata za gradnjo celic v gnezdu.&#xA;                                Z notranje strani jih prevleče še s smolo. Osemlisa listorezka ()&#xA;                                ima na zadku namesto prog iz dlačic le svetle lise ob straneh.&#xA;                            " class="graphic"/><div class="caption">Samica resavske zidarke (<span style="font-style:italic">Megachile ericetorum</span>) med zbiranjem blata za gradnjo celic v gnezdu. Z notranje strani jih prevleče še s smolo.</div><div class="caption">Osemlisa listorezka (<span style="font-style:italic">Megachile octosignata</span>) ima na zadku namesto prog iz dlačic le svetle lise ob straneh.</div></div><div class="pagebreak" id="pb.160">160</div><p>Vrsta <span style="font-style:italic">M. ericetorum</span>, ki gnezdi v luknjah v ilovnatih bregovih in drugih votlinicah, celice gradi iz ilovice in jih na notranji strani obloži s smolo. Smolo pri gradnji gnezd uporablja mnogo tropskih predstavnikov zidark. Listorezke pa iz rastlinskih listov s čeljustmi izrezujejo okrogle ali ovalne koščke in z njimi obložijo celice v rovih v lesu, v tleh, razpokah med kamenjem, v razpadajočem lesu ali drugih najdenih votlinicah. Vrsta <span style="font-style:italic">M. albisecta</span>, ki je bila pri nas najdena le ob obali v Strunjanu, poleg koščkov uporablja tudi kašo iz zgrizenega listja. Število vrst v Sloveniji: 27. [Slike tudi na str. <a class="link_ref" href="index-body.1_div.4.html#pb.32" title="32">32</a>, <a class="link_ref" href="index-body.1_div.6.html#pb.53" title="53">53</a>, <a class="link_ref" href="index-body.1_div.6.html#pb.54" title="54">54</a>, <a class="link_ref" href="index-body.1_div.8.html#pb.65" title="65">65</a>, <a class="link_ref" href="index-body.1_div.9.html#pb.75" title="75">75</a>]</p><div class="figure"><img src="media/image126.jpeg" alt="Listorezka vrste  na&#xA;                                grahorjevem cvetu." class="graphic"/><div class="caption">Listorezka vrste <span style="font-style:italic">Megachile willughbiella</span> na grahorjevem cvetu.</div></div><div class="pagebreak" id="pb.161">161</div></div><div class="ss3" id="index-body.1_div.14_div.5_div.17"><h3><span class="head"><span style="font-weight:bold">Rod </span><span style="font-style:italic;font-weight:bold">Coelioxys</span></span></h3><p>Rod koničastih čebel (<span style="font-style:italic">Coelioxys</span>), ki je soroden listorezkam (<span style="font-style:italic">Megachile</span>), vključuje kleptoparazitske vrste, ki večinoma zajedajo pri različnih vrstah listorezk. Gostitelji nekaterih vrst so tudi kožuhaste čebele (<span style="font-style:italic">Anthophora</span>), morda tudi rogate čebele iz rodu <span style="font-style:italic">Tetraloniella</span>. Samice koničastih čebel koničasto oblikovani zadek uporabljajo za odlaganje jajčec v celice gostiteljev. Omogoča jim, da pri tem razmaknejo plasti koščkov rastlinskih listov ali drugega gradiva. Samci imajo na konici zadka več trnov. Število vrst v Sloveniji: 12. [Slika tudi na str. <a class="link_ref" href="index-body.1_div.7.html#pb.56" title="56">56</a>]</p><div class="figure"><img src="media/image127.jpeg" alt="Luskava koničasta čebela ()&#xA;                                je tatinska zajedavka v gnezdih listorezk vrst&#xA;                                in&#xA;                                    ." class="graphic"/><div class="caption">Luskava koničasta čebela (<span style="font-style:italic">Coelioxys afra</span>) je tatinska zajedavka v gnezdih listorezk vrst</div><div class="caption"><span style="font-style:italic">Megachile pilidens </span>in <span style="font-style:italic">M. leachella</span>.</div></div><div class="pagebreak" id="pb.162">162</div></div></div><div class="ss2" id="index-body.1_div.14_div.6"><h2><span class="head">Družina Apidae</span></h2><p>V družino Apidae prištevamo poleg družbenih vrst s koški na zadnjih nogah, kot so medonosne čebele in čmrlji, tudi množico vrst, ki smo jo nekoč združevali v družino Anthophoridae. Večinoma so to večje vrste, ki gnezdijo samotarsko in prenašajo pelod na zadnjih nogah. Veliko je tudi kleptoparazitskih vrst, ki imajo po novejših ugotovitvah skoraj vse skupni izvor v davni preteklosti.</p><div class="ss3" id="index-body.1_div.14_div.6_div.1"><h3><span class="head"><span style="font-weight:bold">Rod </span><span style="font-style:italic;font-weight:bold">Anthophora</span></span></h3><p>Kožuhaste čebele so s kroglastim telesom in večinoma gosto dlako podobne čmrljem, vendar za prenašanje peloda uporabljajo čope dlak na zadnjih nogah in veliko hitreje letajo.</p><div class="figure"><img src="media/image128.jpeg" alt="Samica dvolise kožuhaste čebele () med kopanjem rova za gnezdo." class="graphic"/><div class="caption">Samica dvolise kožuhaste čebele (<span style="font-style:italic">Anthophora bimaculata</span>) med kopanjem rova za gnezdo.</div></div><div class="pagebreak" id="pb.163">163</div><div class="figure"><img src="media/image129.jpeg" alt="&#xA;                                na&#xA;                                skrečniku ()." class="graphic"/><div class="caption"><span style="font-style:italic">Anthophora crinipes </span>na skrečniku (<span style="font-style:italic">Ajuga</span>).</div></div><p>Samci imajo belo ali rumeno obrazno masko, pri mnogih vrstah pa tudi značilne krtačke dlak na srednjih nogah. Samice gnezdijo v rovih, skopanih v tla, bregove ali razpadajoči les. Celice premažejo z voskastim izločkom Dufourjeve žleze v zadku, ki varuje pred vlago, ličinke pa ga proti koncu razvoja pojedo. Število vrst v Sloveniji: 11. [Slike tudi na str. <a class="link_ref" href="index-body.1_div.2.html#pb.12" title="12">12</a>, <a class="link_ref" href="index-body.1_div.8.html#pb.66" title="66">66</a>]</p><div class="pagebreak" id="pb.164">164</div><div class="figure"><img src="media/image130.png" alt="Progasta kožuharka () na&#xA;                                cvetu lepljive kadulje (). Ko&#xA;                                zleze v cvet, z glavo pritisne na vzvoda (vidna na prvi sliki), ki&#xA;                                iztegneta prašnika, da podrgneta po njenem zadku in odložita pelod&#xA;                                (spodnja slika)." class="graphic"/><div class="caption">Progasta kožuharka (<span style="font-style:italic">Amegilla garrula</span>) na cvetu lepljive kadulje (<span style="font-style:italic">Salvia glutinosa</span>). Ko zleze v cvet, z glavo pritisne na vzvoda (vidna na prvi sliki), ki iztegneta prašnika, da podrgneta po njenem zadku in odložita pelod (spodnja slika).</div></div><div class="pagebreak" id="pb.165">165</div></div><div class="ss3" id="index-body.1_div.14_div.6_div.2"><h3><span class="head"><span style="font-weight:bold">Rod </span><span style="font-style:italic;font-weight:bold">Amegilla</span></span></h3><p>Pripadnice rodu <span style="font-style:italic">Amegilla</span> so podobne kožuhastim čebelam in smo jih nekoč uvrščali v rod <span style="font-style:italic">Anthophora</span>. Od njih se ločijo po tem, da nimajo arolijev (kožnih priseskov) med krempeljci. Značilne zanje so svetle proge dlak na zadkovih obročkih, ki so pri naših vrstah bele ali rumene, pri nekaterih jugovzhodno azijskih vrstah pa kovinsko modrozelene. Število vrst v Sloveniji: 3.</p></div><div class="ss3" id="index-body.1_div.14_div.6_div.3"><h3><span class="head"><span style="font-weight:bold">Rod </span><span style="font-style:italic;font-weight:bold">Habropoda</span></span></h3><p>Tudi rod <span style="font-style:italic">Habropoda</span> smo nekoč združevali z rodom <span style="font-style:italic">Anthopho­ ra</span>, od katerega ga loči drugačno žilje na krilih. Naša edina vrsta <span style="font-style:italic">H. tarsata</span> je tudi po barvi zelo podobna čmrljem. Samci imajo precej dolge tipalke.</p><div class="figure"><img src="media/image131.jpeg" alt="Samec čmrlje kožuharke ()&#xA;                                odletava s skrečnika." class="graphic"/><div class="caption">Samec čmrlje kožuharke (<span style="font-style:italic">Habropoda tarsata</span>) odletava s skrečnika.</div></div><div class="pagebreak" id="pb.166">166</div></div><div class="ss3" id="index-body.1_div.14_div.6_div.4"><h3><span class="head"><span style="font-weight:bold">Rod </span><span style="font-style:italic;font-weight:bold">Melecta</span></span></h3><p>Predstavnice rodu <span style="font-style:italic">Melecta</span> so kukavičje čebele, ki svoja jačeca odlagajo v gnezda kožuhastih čebel rodov <span style="font-style:italic">Anthophora</span> in <span style="font-style:italic">Ha­ bropoda</span>. Značilne zanje so lise belih dlak ob strani zadka na sicer črnem telesu. Samice vdrejo v že zaprte celice gostitelja, odložijo jajčece in celico ob odhodu ponovno zaprejo. Število vrst v Sloveniji: 3. <span style="font-style:italic">Melecta albifrons</span> zajeda predvsem v gnezdih vrste <span style="font-style:italic">Anthophora plumipes</span>, <span style="font-style:italic">M. luctuosa</span> pri <span style="font-style:italic">A. aestivalis</span> in</p><p><span style="font-style:italic">A. retusa</span>, <span style="font-style:italic">M. obscura simulatrix</span> pa je zajedavec vrste <span style="font-style:italic">Habropo­ da tarsata</span>. [Slika tudi na str. <a class="link_ref" href="index-body.1_div.7.html#pb.58" title="58">58</a>]</p><div class="figure"><img src="media/image132.jpeg" alt="Samec beločele kukavičje čebele () na škrlatnomodrem ptičjem semenu ()." class="graphic"/><div class="caption">Samec beločele kukavičje čebele (<span style="font-style:italic">Melecta albifrons</span>) na škrlatnomodrem ptičjem semenu (<span style="font-style:italic">Buglossoides purpurocaerulea</span>).</div></div></div><div class="ss3" id="index-body.1_div.14_div.6_div.5"><h3><span class="head"><span style="font-weight:bold">Rod </span><span style="font-style:italic;font-weight:bold">Thyreus</span></span></h3><p>Tudi predstavnice rodu <span style="font-style:italic">Thyreus</span> so kukavičje čebele z belimi lisami dlak na črnem telesu. Bele lise so tudi na oprsju, ne le na zadku. V Sloveniji smo našli le vrsto <span style="font-style:italic">Thyreus orbatus</span>, ki</p><div class="pagebreak" id="pb.167">167</div><p>zajeda pri kožuhasti čebeli vrste <span style="font-style:italic">Anthophora quadrimaculata</span>. Tako zajedavka kot gostiteljica sta zelo redki, morda v Sloveniji že izumrli vrsti.</p></div><div class="ss3" id="index-body.1_div.14_div.6_div.6"><h3><span class="head"><span style="font-weight:bold">Rod </span><span style="font-style:italic;font-weight:bold">Nomada</span></span></h3><p>Pohajkovalke so rod kukavičjih čebel z največ vrstami. Zaradi slabe odlakanosti ter rumenih in rdečih prog ali lis so močno podobne osam. Med iskanjem gnezd gostiteljic letajo nizko nad tlemi, pri iskanju si pomagajo z vohalnimi čutnicami na razmeroma dolgih tipalnicah. Njihove gostiteljice so</p><div class="figure"><img src="media/image133.jpeg" alt="Belopikasta pohajkovalka () razpenja krila na gnezdišču gostiteljice,&#xA;                                peščinarke vrste ." class="graphic"/><div class="caption">Belopikasta pohajkovalka (<span style="font-style:italic">Nomada alboguttata</span>) razpenja krila na gnezdišču gostiteljice, peščinarke vrste <span style="font-style:italic">Andrena barbilabris</span>.</div></div><p>večinoma peščinske čebele (<span style="font-style:italic">Andrena</span>), nekaj vrst zajeda vitke čebele (<span style="font-style:italic">Lasioglossum</span>), žagorožke (<span style="font-style:italic">Melitta</span>) ali dolgoroge čebele (<span style="font-style:italic">Eucera</span>). Ko se ličinka pohajkovalke izleže, najprej uniči</p><div class="pagebreak" id="pb.168">168</div><div class="figure"><img src="media/image134.jpeg" alt="Moeschlerjeva pohajkovalka () na barbici ()." class="graphic"/><div class="caption">Moeschlerjeva pohajkovalka (<span style="font-style:italic">Nomada moeschleri</span>) na barbici (<span style="font-style:italic">Barbarea</span>).</div></div><p>morebitna dodatna jajčeca pohajkovalk in jajčece gostiteljice, nato pa se hrani z zalogo hrane v gostiteljski celici. Število vrst v Sloveniji: 57. [Slike tudi na str. <a class="link_ref" href="index-body.1_div.7.html#pb.55" title="55">55</a>, <a class="link_ref" href="index-body.1_div.7.html#pb.56" title="56">56</a>]</p></div><div class="ss3" id="index-body.1_div.14_div.6_div.7"><h3><span class="head"><span style="font-weight:bold">Rod </span><span style="font-style:italic;font-weight:bold">Biastes</span></span></h3><p>Kukavičje čebele iz rodu <span style="font-style:italic">Biastes</span> zajedajo pri gostiteljicah iz družine Halictidae. V Sloveniji živijo tri vrste. Gostiteljice vrste <span style="font-style:italic">B. brevicornis</span> so vijerožke (<span style="font-style:italic">Systropha</span>), <span style="font-style:italic">B. emarginatus</span></p><div class="pagebreak" id="pb.169">169</div><div class="figure"><img src="media/image135.jpeg" alt="Pomladna pohajkovalka () se&#xA;                                hrani na ranem mošnjaku (),&#xA;                                tako kot njena gostiteljica, Tschekova peščinarka ()." class="graphic"/><div class="caption">Pomladna pohajkovalka (<span style="font-style:italic">Nomada verna</span>) se hrani na ranem mošnjaku (<span style="font-style:italic">Thlaspi praecox</span>), tako kot njena gostiteljica, Tschekova peščinarka (<span style="font-style:italic">Andrena tscheki</span>).</div></div><p>zajeda pri trnoglavkah (<span style="font-style:italic">Rophites</span>), <span style="font-style:italic">B. truncatus</span> pa pri predstavnicah rodu <span style="font-style:italic">Dufourea</span>.</p></div><div class="ss3" id="index-body.1_div.14_div.6_div.8"><h3><span class="head"><span style="font-weight:bold">Rod </span><span style="font-style:italic;font-weight:bold">Pasites</span></span></h3><p>Kukavičje čebele rodu <span style="font-style:italic">Pasites </span>imajo rdeče obarvani zadek. Posebnost samcev so tipalnice s samo 12 členi, tako kot tipalnice samic. Naša edina vrsta, <span style="font-style:italic">Pasites maculatus</span>, zajeda pri solinskih čebelah in drugih vrstah rodu <span style="font-style:italic">Pseudapis</span>. [Slika na str. <a class="link_ref" href="index-body.1_div.7.html#pb.58" title="58">58</a>]</p><div class="pagebreak" id="pb.170">170</div></div><div class="ss3" id="index-body.1_div.14_div.6_div.9"><h3><span class="head"><span style="font-weight:bold">Rod </span><span style="font-style:italic;font-weight:bold">Ammobates</span></span></h3><p>Predstavnice rodu <span style="font-style:italic">Ammobates</span> so podobne rodu <span style="font-style:italic">Pasites</span>, a samci imajo tipalnice s 13 členi. V Sloveniji smo našli le vrsto</p><p><span style="font-style:italic">A. vinctus</span>, ki zajeda pri dolgorogih čebelah iz rodu <span style="font-style:italic">Tetralo­ niella</span>.</p></div><div class="ss3" id="index-body.1_div.14_div.6_div.10"><h3><span class="head"><span style="font-weight:bold">Rod </span><span style="font-style:italic;font-weight:bold">Epeolus</span></span></h3><p>Za kukavičje čebele rodu <span style="font-style:italic">Epeolus</span> je značilen vzorec prog in lis iz prileglih svetlih dlak, predvsem na zadku. So zajedavci čebel opnark (<span style="font-style:italic">Colletes</span>). Med odlaganjem jajčeca v celico gostiteljice morajo z zadkom predreti opnasto steno celice, zato imajo na trebušni strani zadka posebne izrastke. Število vrst v Sloveniji: 2.</p></div><div class="ss3" id="index-body.1_div.14_div.6_div.11"><h3><span class="head"><span style="font-weight:bold">Rod </span><span style="font-style:italic;font-weight:bold">Triepeolus</span></span></h3><p>Predstavnice rodu <span style="font-style:italic">Triepeolus </span>so zelo podobne rodu <span style="font-style:italic">Epeolus</span>. Gostiteljice edine naše vrste, <span style="font-style:italic">T. tristis,</span> so dolgoroge čebele <span style="font-style:italic">Tetralonia macroglossa</span> in <span style="font-style:italic">Tetraloniella nana</span>, ki obe zbirata pelod slezenovk (Malvaceae).</p></div><div class="ss3" id="index-body.1_div.14_div.6_div.12"><h3><span class="head"><span style="font-weight:bold">Rod </span><span style="font-style:italic;font-weight:bold">Epeoloides</span></span></h3><p>Vrsta <span style="font-style:italic">Epeoloides coecutiens</span>, edina evropska predstavnica rodu, je zajedavka čebel oljark (<span style="font-style:italic">Macropis</span>). Čeprav so gostiteljice razširjene, je njihova zajedavka zelo redka.</p></div><div class="ss3" id="index-body.1_div.14_div.6_div.13"><h3><span class="head"><span style="font-weight:bold">Rod </span><span style="font-style:italic;font-weight:bold">Ceratina</span></span></h3><p>Vrste iz rodu <span style="font-style:italic">Ceratina</span> so večinoma majhne, slabo odlakane, črne ali s kovinskim leskom in z nekaj svetlimi lisami na obrazu, oprsju in nogah. Največja vrsta, <span style="font-style:italic">C. chalcites</span>, doseže velikost od 11 do 13 mm. Gnezdijo v votlih rastlinskih steblih in niso izbirčne glede rastlinskih gostiteljic. Celice v gnezdu niso obložene, predelne stene med celicami so iz koščkov rastlinskega stržena. So razmeroma dolgožive. Nova generacija iz gnezd izleti že jeseni, vendar prezimi ne-</p><div class="pagebreak" id="pb.171">171</div><div class="figure"><img src="media/image136.jpeg" alt=" Križarska lisarka () je&#xA;                                zajedavka v gnezdih bršljanovih in vresinih opnark." class="graphic"/><div class="caption">Križarska lisarka (<span style="font-style:italic">Epeolus cruciger</span>) je zajedavka v gnezdih bršljanovih in vresinih opnark.</div></div><div class="figure"><img src="media/image137.jpeg" alt=" Samec oljarkine kukavice () na omanu ()." class="graphic"/><div class="caption">Samec oljarkine kukavice (<span style="font-style:italic">Epeoloides coecutiens</span>) na omanu (<span style="font-style:italic">Inula</span>).</div></div><div class="pagebreak" id="pb.172">172</div><div class="figure"><img src="media/image138.jpeg" alt="Samec vrste&#xA;                                na&#xA;                                pokončnem čišljaku." class="graphic"/><div class="caption">Samec vrste <span style="font-style:italic">Ceratina chalcites </span>na pokončnem čišljaku.</div></div><p>oprašena in lahko živi še vso naslednjo sezono. Vrsta <span style="font-style:italic">C. dal­ latorreana</span> se razmnožuje partenogenetsko, brez samcev. Pri nekaterih vrstah samice skrbijo za zarod v gnezdu, pojavljajo se tudi skupnosti dveh ali več osebkov, matere in hčere ali sester. Število vrst v Sloveniji: 7. [Slika tudi na str. <a class="link_ref" href="index-body.1_div.13.html#pb.115" title="115">115</a>]</p><div class="pagebreak" id="pb.173">173</div><div class="figure"><img src="media/image139.jpeg" alt="Samica vrste  na&#xA;                                gadovcu ()." class="graphic"/><div class="caption">Samica vrste <span style="font-style:italic">Ceratina cucurbitina</span> na gadovcu (<span style="font-style:italic">Echium</span>).</div></div></div><div class="ss3" id="index-body.1_div.14_div.6_div.14"><h3><span class="head"><span style="font-weight:bold">Rod </span><span style="font-style:italic;font-weight:bold">Xylocopa</span></span></h3><p>Lesne čebele vrst <span style="font-style:italic">Xylocopa violacea</span> in <span style="font-style:italic">X. valga</span> so naše največje čebele, dosežejo približno 2,5 cm dolžine. Naše vrste so črne, njihova krila imajo moder lesk. V les same izdolbejo rov in celice za zarod, ki nimajo prevleke. Manjše so pripa-</p><div class="pagebreak" id="pb.174">174</div><div class="figure"><img src="media/image140.jpeg" alt="Modrikasta lesna čebela () na&#xA;                                grahorju. Pelod prenaša na zadnjih stopalih, medtem ko ga obe večji&#xA;                                vrsti nosita v golši." class="graphic"/><div class="caption">Modrikasta lesna čebela (<span style="font-style:italic">Xylocopa iris</span>) na grahorju. Pelod prenaša na zadnjih stopalih, medtem ko ga obe večji vrsti nosita v golši.</div></div><p>dnice vrste <span style="font-style:italic">X. iris</span>. Te gnezdijo v votlih rastlinskih steblih, na primer v suhih steblih piramidaste zvončice (<span style="font-style:italic">Campanula pyramidalis</span>), v katere si izgrizejo vhod s strani. Matere pogosto hranijo mlade odrasle potomce in hčere lahko ostanejo v njenem gnezdu. Samica izleže le okrog 10 jajčec, vendar za zarod dobro skrbi in ponavadi dočaka zrelost svojih potomcev. Število vrst v Sloveniji: 3. [Slika tudi na str. <a class="link_ref" href="index-body.1_div.3.html#pb.17" title="17">17</a>]</p></div><div class="ss3" id="index-body.1_div.14_div.6_div.15"><h3><span class="head"><span style="font-weight:bold">Rod </span><span style="font-style:italic;font-weight:bold">Tetralonia</span></span></h3><p>V rod <span style="font-style:italic">Tetralonia</span> smo nekoč uvrščali vse dolgoroge čebele s tremi submarginalnimi celicami na sprednjih krilih. Po ločitvi rodu <span style="font-style:italic">Tetraloniella</span> je v njem ostala ena sama evropska</p><div class="pagebreak" id="pb.175">175</div><p>vrsta. Samci vrste <span style="font-style:italic">T. macroglossa</span> nimajo tako dolgih tipalnic kot druge dolgoroge čebele, a so vseeno veliko daljše od samičinih. Te zbirajo pelod slezenovk (Malvaceae), ki imajo debela pelodna zrna, zato so njihove zadnje noge, na katerih nosijo pelod, redko dlakave. Živijo le v panonskem delu Slovenije. Gnezdijo v tleh.</p></div><div class="ss3" id="index-body.1_div.14_div.6_div.16"><h3><span class="head"><span style="font-weight:bold">Rod </span><span style="font-style:italic;font-weight:bold">Tetraloniella</span></span></h3><p>V rod <span style="font-style:italic">Tetraloniella </span>uvrščamo večino naših dolgorogih čebel s tremi submarginalnimi celicami. Večina naših vrst zbira pelod nebinovk (Asteraceae). Izjemi sta vrsti <span style="font-style:italic">T. salicariae</span>, ki obiskuje krvenko (<span style="font-style:italic">Lythrum</span>), in <span style="font-style:italic">T. nana</span>, ki obiskuje slezenovke (Malvaceae). Vse vrste gnezdijo v tleh. Število vrst v Sloveniji: 6.</p><div class="figure"><img src="media/image141.jpeg" alt="Samec rumenkaste dolgorožke () na primožku ()." class="graphic"/><div class="caption">Samec rumenkaste dolgorožke (<span style="font-style:italic">Tetraloniella fulvescens</span>) na primožku (<span style="font-style:italic">Buphthalmum salicifolium</span>).</div></div><div class="pagebreak" id="pb.176">176</div><div class="figure"><img src="media/image142.jpeg" alt="Samica slezove dolgorožke () zbira debelozrnat pelod sleza ()." class="graphic"/><div class="caption">Samica slezove dolgorožke (<span style="font-style:italic">Tetraloniella nana</span>) zbira debelozrnat pelod sleza (<span style="font-style:italic">Althaea</span>).</div></div></div><div class="ss3" id="index-body.1_div.14_div.6_div.17"><h3><span class="head"><span style="font-weight:bold">Rod </span><span style="font-style:italic;font-weight:bold">Eucera</span></span></h3><p>Samci dolgorogih čebel imajo zelo dolge tipalnice, ki pri nekaterih vrstah dosegajo dolžino telesa. Na njih so vohalne čutnice, s katerimi samci iščejo samice, ki jih prepoznajo po vonju. Naše vrste iz rodu <span style="font-style:italic">Eucera</span> imajo dve submarginalni celici na sprednjem krilu. Gnezdijo v tleh, celice obložijo z voskastim izločkom. Večina obiskuje metuljnice (Fabaceae), čeprav več vrstam niso edini vir hrane. Število vrst v Sloveniji: 8. [Slike tudi na str. <a class="link_ref" href="index-body.1_div.8.html#pb.67" title="67">67</a> in na <a class="link_ref" href="index-front.1_div.2.html#pb.1" title="[1]">naslovnici</a>]</p><div class="pagebreak" id="pb.177">177</div><div class="figure"><img src="media/image143.png" alt="Samica črnikaste dolgorožke () skuša razpreti popek velecvetne grašice (). Samec zlate dolgorožke ()&#xA;                                na cvetu volovskega jezika (). " class="graphic"/><div class="caption">Samica črnikaste dolgorožke (<span style="font-style:italic">Eucera nigrescens</span>) skuša razpreti popek velecvetne grašice (<span style="font-style:italic">Vicia grandiflora</span>).</div><div class="caption">Samec zlate dolgorožke (<span style="font-style:italic">Eucera chrysopyga</span>) na cvetu volovskega jezika (<span style="font-style:italic">Anchusa officinalis</span>).</div></div><div class="pagebreak" id="pb.178">178</div></div><div class="ss3" id="index-body.1_div.14_div.6_div.18"><h3><span class="head"><span style="font-weight:bold">Rod </span><span style="font-style:italic;font-weight:bold">Bombus</span></span></h3><p>Čmrlji so poleg medonosnih čebel najbolje poznane čebele. Še vedno so dokaj pogosti, čeprav iz intenzivno obdelane krajine izginjajo. Pripadajo čebelam s koški. Tako rečemo golenim samic nabiralskih vrst, ki so na zunanji strani vbočene in gladke, le na robu izraščajo navznoter zakrivljene dolge ščetine, ki držijo kepico peloda, navlaženega z medičino, med nabiranjem. Čmrlji so družbene vrste s skupnostmi matice in delavk (njenih hčera), ki trajajo eno sezono, dokler ne doraste nova spolna generacija. Novo gnezdo zasnuje mlada matica sama. V rod <span style="font-style:italic">Bombus</span> sedaj uvrščamo tudi kukavičje čmrlje, ki so družbeni zajedavci in smo jih nekoč uvrščali v samostojni rod <span style="font-style:italic">Psithyrus </span>(sedaj podrod). Njihova samica vdre v gnezdo gostiteljske vrste, ubije ali si podredi matico in začne namesto nje leči jajčeca. Na nogah nima razvitih organov za prenašanje hrane (koškov).</p><div class="figure"><img src="media/image144.jpeg" alt="Matica ilovičnega čmrlja () se po barvi loči od delavk. Le ona ima povsem&#xA;                                črn zadek." class="graphic"/><div class="caption">Matica ilovičnega čmrlja (<span style="font-style:italic">Bombus argillaceus</span>) se po barvi loči od delavk. Le ona ima povsem črn zadek.</div></div><div class="pagebreak" id="pb.179">179</div><p>Gostiteljske delavke vzredijo njen zarod, ki ga sestavljajo zgolj spolni osebki. Čmrlji so dobro prilagojeni hladnemu vremenu in so pogosti tudi visoko v gorah. Gnezdijo v zapuščenih mišjih rovih, med kamenjem, v gostih šopih trave, duplih in drugih mestih. Iz voska gradijo okrogle kamrice za shranjevanje medičine ali peloda in celice, v katerih se razvijajo ličinke. Z rastjo ličink, ki jih hranijo sproti, večajo tudi njihove celice. Število vrst v Sloveniji: 35. [Slike tudi na str. <a class="link_ref" href="index-body.1_div.5.html#pb.45" title="45">45</a>, <a class="link_ref" href="index-body.1_div.12.html#pb.103" title="103">103</a>, <a class="link_ref" href="index-body.1_div.12.html#pb.104" title="104">104</a>, <a class="link_ref" href="index-body.1_div.12.html#pb.105" title="105">105</a>]</p></div><div class="ss3" id="index-body.1_div.14_div.6_div.19"><h3><span class="head"><span style="font-weight:bold">Rod </span><span style="font-style:italic;font-weight:bold">Apis</span></span></h3><p>Medonosne čebele živijo v družbenih skupnostih, ki so potencialno nesmrtne, saj se razmnožujejo z delitvijo. Stara matica z delom delavk gnezdo zapusti, poiščejo si novo domovanje. V starem gnezdu pa njeno vlogo prevzame mlada matica, ki ji tako ni treba graditi gnezda. Delavke gradijo sate iz šestkotnih celic, zgrajenih iz voska, ki je izloček njihovih žlez. Uporabljajo jih za shranjevanje medu, peloda in vzrejo ličink delavk. Celice samcev (trotov) so podobne, le malo večje, medtem ko so celice za vzrejo matic podolgovate, v prerezu okrogle in obrnjene navzdol. Delavke hranijo ličinke sproti in celice zaprejo šele potem, ko se ličinke prenehajo hraniti. Pri nas živi le ena vrsta, <span style="font-style:italic">Apis mellifera</span>, ki jo človek že dolgo goji in jo je razselil po vsem svetu. V Sloveniji je domorodna podvrsta kranjska čebela (<span style="font-style:italic">Apis mellifera carnica</span>), predvsem na Primorskem pa se pojavlja tudi italijanska čebela (<span style="font-style:italic">Apis mellifera ligustica</span>). Večina vrst rodu <span style="font-style:italic">Apis</span> živi v tropskem delu Azije. Vrste, ki so obdržale prvotnejši način gnezdenja, zgradijo en sam sat na odprtem (na drevesni veji ali skali), druge pa gnezdijo v drevesnih duplih, kjer zgradijo več vzporednih satov, tako kot naša vrsta. [Slika na <a class="link_ref" href="index-body.1_div.14.html#pb.182" title="100138">zadnji strani ovitka</a>.]</p><div class="figure"><img src="media/image145.jpg" alt="[Gimnastični prijem delavke kranjske čebele () med obiskom borovničevega&#xA;                                cveta.]" id="pb.182" class="graphic"/><div class="caption">[Gimnastični prijem delavke kranjske čebele (<span style="font-style:italic">Apis mellifera carnica</span>) med obiskom borovničevega cveta.]</div></div><div class="listhead"><span style="font-weight:bold">Literatura</span></div><p id="index-bibl-d36e4434"><div class="biblfree">Michener, C. D. 2000: The Bees of the World. The Johns Hopkins University Press, Baltimore and London, 913 str.</div></p><div class="pagebreak" id="pb.180">[180]</div></div></div></div></div></body></html>