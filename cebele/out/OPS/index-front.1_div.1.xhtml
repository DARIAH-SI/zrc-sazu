<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title> </title><meta name="author" content="Andrej Gogala"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"> </h1><div class="covers" id="index-front.1_div.1"><h2> </h2><p>Vsi vemo, da so čebele ogrožene zaradi človekovih posegov v naravo. Vendar ste vedeli, da tu ne gre zgolj za medonosno čebelo in čmrlje, marveč za celo bogastvo vrst samotarskih čebel? V knjigi Čebele Slovenije nas dr. Andrej Gogala popelje v čudoviti svet teh žuželk in nas z lucidnim besedilom in neverjetnim slikovnim gradivom poduči, kaj je znano in česa še ne razumemo v njihovi biologiji. Slovenija nudi naravne habitate preko 500 vrstam čebel. Ali jih bomo uspeli ohraniti in bolje razumeti, pa je odvisno od vseh nas, uporabnikov tega edinstvenega priročnika.</p><p class="align:right">Dr. Matjaž Kuntner, evolucijski biolog</p><p>Knjiga predstavlja ekonomsko zelo pomembno in ogroženo skupino žuželk. V njej je predstavljena biologija, sistematika in vrstna pestrost čebel v Sloveniji. Avtor s številnimi primeri prikaže raznolikost življenjskih strategij čebel. Posebej dragocena so njegova lastna opazovanja, spoznanja in razmišljanja, ki odkrivajo do sedaj neznane podrobnosti biologije čebel ali opozarjajo na spremembe, ki jih je v okolju povzročil človek.</p><p class="align:right">Dr. Danilo Bevk, entomolog</p><p>V knjigi Čebele Slovenije nam avtor razkriva skrivnostni svet raznovrstnih čebel. V današnjem času vse večjega zastrupljevanja okolja moramo trpko pomisliti tudi na ta svet. Neopazno umira, izginja, mogoče bo katera vrsta izginila, preden jo bomo sploh spoznali. In to je sporočilnost knjige, ki je pred nami. Po njej bodo segali tako poklicni naravoslovci kot tudi ljubitelji narave.</p><p class="align:right">Janez Gregori, prof. biologije in čebelar</p></div></div></body></html>