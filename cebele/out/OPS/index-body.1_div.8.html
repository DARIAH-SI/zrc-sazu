<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Samci</title><meta name="author" content="Andrej Gogala"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"><span class="head">Samci</span></h1><div class="ss1" id="index-body.1_div.8"><div class="pagebreak" id="pb.61"> [61] </div><p>Samci večine samotarskih čebel se izležejo pred samicami. Pri mnogih vrstah, ki gnezdijo v tleh, iščejo samice na gnezdiščih. Kjer so gnezdišča z veliko čebeljimi gnezdi, lahko opazujemo množice samcev, ki letajo sem in tja nad tlemi. Takoj, ko se iz zemlje prikaže deviška samica, nanjo prileti več samcev, ki se skušajo spariti. Lahko nastane klobčič teles, ki se zakotali po tleh. To lahko opazujemo na večjih gnezdiščih opnark, peščinskih čebel ali pripadnic rodu <span style="font-style:italic">Panurgus</span>.</p><p>Pri vrstah, ki gnezd nimajo na skupnih gnezdiščih, in pri vrstah, ki gnezdijo v lesu ali votlih steblih, samci čakajo samice pri hranilnih rastlinah. Spomladi lahko ob vrbah ali drugih cvetočih drevesih opazujemo množice hitro letajočih samcev peščinskih čebel, ki iščejo samice. Samci mnogih drugih vrst pa svoje cvetoče rastline varujejo pred tekmeci.</p><div class="figure"><img src="media/image51.jpeg" alt="Par vrbovih opnark () na&#xA;                        gnezdišču." class="graphic"/><div class="caption">Par vrbovih opnark (<span style="font-style:italic">Colletes cunicularius</span>) na gnezdišču.</div></div><div class="pagebreak" id="pb.62"> [62] </div><div class="figure"><img src="media/image52.png" alt=" Dva samca se skušata na gnezdišču spariti s samico vrste .Samec Rogenhoferjeve peščinarke () ima dolge čeljusti, s katerimi med parjenjem zgrabi&#xA;                        samico za vrat." class="graphic"/><div class="caption">Dva samca se skušata na gnezdišču spariti s samico vrste <span style="font-style:italic">Panurgus banksianus</span>.</div><div class="caption">Samec Rogenhoferjeve peščinarke (<span style="font-style:italic">Andrena rogenhoferi</span>) ima dolge čeljusti, s katerimi med parjenjem zgrabi samico za vrat.</div></div><div class="pagebreak" id="pb.63"> [63] </div><div class="figure"><img src="media/image53.jpeg" alt=" Sedemtrni volnarki () med&#xA;                        parjenjem na grašici." class="graphic"/><div class="caption">Sedemtrni volnarki (<span style="font-style:italic">Anthidium septemspinosum</span>) med parjenjem na grašici.</div></div><p>Vsak izmed njih brani svoje območje pred drugimi samci in jih napade takoj, ko jih zagleda. Pogosto samci preganjajo tudi druge vrste čebel. Parjenje s samicami se dogaja na cvetovih ali v njihovi bližini. Tako vedenje je značilno za mnoge znoske (Megachilidae). Ko sem prvič našel orjaške volnarke (<span style="font-style:italic">Anthidium florentinum</span>) na obali v Ankaranu, sem opazoval velikega samca, ki je s svojega grma krvenke (<span style="font-style:italic">Lythrum</span>) prepodil tudi vsako samico, ne le druge samce. Šele potem, ko sem tega samca s premočno izraženim egom ujel, sem lahko opazoval samice na cvetovih in pare med parjenjem. Samci</p><div class="pagebreak" id="pb.64"> [64] </div><div class="figure"><img src="media/image54.jpeg" alt="Znoski vrste  se parita na&#xA;                        hranilni rastlini pokončnem čišljaku ()." class="graphic"/><div class="caption">Znoski vrste <span style="font-style:italic">Protosmia tiflensis</span> se parita na hranilni rastlini pokončnem čišljaku (<span style="font-style:italic">Stachys recta</span>).</div></div><p>orjaških volnark so večji od samic, verjetno zaradi tekmovanja z drugimi samci za pravico do parjenja. Na koncu zadka imajo nevarne trne, ki jih lahko uporabijo v borbi s samci, menda pa z njimi tudi dražijo samico, ko jo primejo in jo spodbudijo k parjenju. Podobno vedenje in trne na zadku imajo tudi samci drugih volnark in mnogih znosk. Samci nekaterih listorezk (<span style="font-style:italic">Megachile</span>) in tudi nekaterih drugih vrst imajo močno razširjene in sploščene člene stopalc prednjih nog. Z njimi samici prekrijejo oči, ko jo naskočijo. Tako preprečijo, da bi jim pobegnile, saj ne morejo leteti, če ne vidijo. Samci nekaterih vrst peščinskih čebel (<span style="font-style:italic">Andrena</span>) pa imajo močno podaljšane čeljusti, s katerimi zgrabijo samico za vrat.</p><div class="pagebreak" id="pb.65"> [65] </div><div class="figure"><img src="media/image55.jpeg" alt="Par čebel zidark () med&#xA;                        parjenjem. Samec samici zakriva oči s prednjimi nogami." class="graphic"/><div class="caption">Par čebel zidark (<span style="font-style:italic">Megachile manicata</span>) med parjenjem. Samec samici zakriva oči s prednjimi nogami.</div></div><p>Samci zakrinkanih čebel (<span style="font-style:italic">Hylaeus</span>) si izberejo cvetlico za svoje počivališče in razgledišče, s katerega poletajo po svojem območju. Opazoval sem samca vrste <span style="font-style:italic">Hylaeus nigritus</span>, ki je travne bilke v bližini počivališča označeval s svojim vonjem, tako da je obnje podrgnil trebušno stran, ko je lezel po bilki z vrha navzdol.</p><p>Pri avstralski vrsti <span style="font-style:italic">Leioproctus muelleri </span>iz družine opnark samci naselijo gnezdilni rov, ki ga je skopala samica, in ga branijo pred drugimi samci. Imajo velike glave in dolge čeljusti, s katerimi se s tekmeci borijo za gnezdo in samico v njem, verjetno pa prepodijo tudi morebitne zajedavce.</p><p>Čebelji samci iščejo samice z vidom in vohom. Vohalne čutnice so na tipalkah, zato imajo samci večinoma daljše tipal-</p><div class="pagebreak" id="pb.66"> [66] </div><div class="figure"><img src="media/image56.jpeg" alt=" Samec zakrinkane čebele () opreza&#xA;                        za samicami s svojega razgledišča." class="graphic"/><div class="caption">Samec zakrinkane čebele (<span style="font-style:italic">Hylaeus nigritus</span>) opreza za samicami s svojega razgledišča.</div></div><div class="figure"><img src="media/image57.jpeg" alt=" Samec navadne kožuhaste čebele () ima belo obrazno masko in dolge ščetine na stopalih&#xA;                        srednjih nog." class="graphic"/><div class="caption">Samec navadne kožuhaste čebele (<span style="font-style:italic">Anthophora plumipes</span>) ima belo obrazno masko in dolge ščetine na stopalih srednjih nog.</div></div><div class="pagebreak" id="pb.67"> [67] </div><div class="figure"><img src="media/image58.jpeg" alt="Par kaspijskih dolgorožk () na&#xA;                        grozdasti hrušici ()." class="graphic"/><div class="caption">Par kaspijskih dolgorožk (<span style="font-style:italic">Eucera caspica</span>) na grozdasti hrušici (<span style="font-style:italic">Muscari neglectum</span>).</div></div><p>ke kot samice. Ne le da imajo tipalke samcev trinajst členov in ne dvanajst, kolikor jih imajo samičine, tudi posamezni členi so daljši. Posebno izrazito je to pri dolgorogih čebelah iz rodov <span style="font-style:italic">Eucera</span> in <span style="font-style:italic">Tetraloniella</span>. Samci nekaterih vrst imajo tipalke tako dolge kot telo. Kjer je samcev veliko, se zvečer pogosto zberejo k skupinskemu počitku v številčnih gručah, ki kot grozdi visijo z rastlin. Nekoč sem v Strunjanu opazoval take grozde dolgorogih čebel vrste <span style="font-style:italic">Eucera nigrifacies</span>. K skupinskemu počitku se lahko zberejo tudi samci grintovčank (<span style="font-style:italic">Halictus scabiosae</span>), ki čez dan zalezujejo samice. To je družbena vrsta čebel, zato družabnost samcev pri njih ne preseneča. A zbirajo se tudi samci mnogih samotarskih vrst. Dejstvo, da se samci izležejo pred samicami, izkoriščajo rastline kukavičevke iz rodu mačjih ušes (<span style="font-style:italic">Ophrys</span>). Njihovi</p><div class="pagebreak" id="pb.68"> [68] </div><div class="figure"><img src="media/image59.jpeg" alt="Triunguline se zbirajo v gručo, ki jo lahko čebelji samci zamenjajo za&#xA;                        samico." class="graphic"/><div class="caption">Triunguline se zbirajo v gručo, ki jo lahko čebelji samci zamenjajo za samico.</div></div><p>cvetovi so podobni samicam čebel ali os in tudi podobno dišijo. Privabljajo neizkušene samce, ki se skušajo spariti s cvetom in pri tem poberejo vrečke s pelodom. Ko poskusijo še na drugem cvetu, ga oprašijo. Opraševalci več vrst mačjih ušes so dolgoroge čebele, drugih opnarke ali peščinske čebele.</p><p>Podobno lahko prevarajo samce tudi triunguline, ličinke prvega stadija hroščev priščnjakov (Meloidae), ki so zajedavci v čebeljih gnezdih. Triunguline se zberejo v gruče števil-</p><div class="pagebreak" id="pb.69"> [69] </div><p>nih osebkov na izpostavljenih mestih. Vereecken in Mahé (2007) sta opazovala, kako take gruče ličink priščnjaka vrste <span style="font-style:italic">Stenoria analis</span> privabljajo samce bršljanovih opnark (<span style="font-style:italic">Colletes hederae</span>). Samci se skušajo spariti z gručo triungulin, te pa se pri tem oprimejo njihovega telesa. Verjetno priščnjaki privabljajo samce čebel z vonjavo, ki je podobna vonju njihovih samic. Ko se samci sparijo s pravo samico, lahko triunguline prestopijo in nazadnje prispejo v gnezdo, kjer se nato hranijo. Tudi samci se vračajo v gnezda in pri tem lahko odložijo svoje slepe potnike.</p><div class="listhead"><span style="font-weight:bold">Literatura</span></div><p id="index-bibl-d36e1692"><div class="biblfree">Houston, T. F., G. V. Maynard 2012: An unusual new paracolletine bee, <span style="font-style:italic">Leioproctus (Ottocolletes) muelleri</span> subgen. &amp; sp. nov. (Hymenoptera: Colletidae): with notes on nesting biology and in-burrow nest guarding by macrocephalic males. Australian Journal of Entomology, 51: 248–257.</div></p><p id="index-bibl-d36e1697"><div class="biblfree">Vereecken, N. J., G. Mahé 2007: Larval aggregations of the blister beetle <span style="font-style:italic">Stenoria analis </span>(Schaum) (Coleoptera: Meloidae) sexually deceive patrolling males of their host, the solitary bee <span style="font-style:italic">Colletes hederae</span> Scmidt &amp; Westrich (Hymenoptera: Colletidae). Annales de la Société entomologique de France (N. S.), 43 (4): 493–496.</div></p></div></div></body></html>