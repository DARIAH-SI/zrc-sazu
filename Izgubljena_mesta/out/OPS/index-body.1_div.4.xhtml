<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Becán</title><meta name="author" content="Ivan Šprajc"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"><span class="head">Becán</span></h1><div class="ss1" id="index-body.1_div.4"><div class="pagebreak" id="pb.21"> [21] </div><p style="body-txt-prvi-odstavek">Skoraj natanko na sredini polotoka Jukatana, na jugovzhodu mehiške države Campeche, leži Becán, majhna vasica, ki je nastala šele pred kakimi petimi desetletji. Pred tem so bili tu le obširni tropski gozdovi, skoraj povsem zapuščeni že dobro tisočletje, odkar je propadla klasična kultura Majev. Šele v začetku 20. stoletja so v te predele začeli prihajati ljudje v večjem številu, a ne zato, da bi se tam stalno naselili, temveč zato, ker so tamkajšnji gozdovi postali zanimivi za razne, predvsem tuje proizvajalce žvečilnega gumija. Osnovna surovina je bil namreč čikle (<span style="font-style:italic">chicle</span>), smolnat sok, ki ga vsebuje drevo <span style="font-style:italic">zapote</span> ali <span style="font-style:italic">chicozapote</span><span id="ftn4_return"><a class="notelink" title="Manilkara achras." href="#ftn4"><sup>4</sup></a></span>, teh pa je v osrednjih in južnih nižavjih polotoka Jukatana zelo veliko. Tako so čikléri (<span style="font-style:italic">chicleros</span>), nabiralci tega soka, tamkajšnje gozdove v nekaj desetletjih prepredli z mulovodskimi stezami; ob jezercih, imenovanih <span style="font-style:italic">aguadas</span>, so postavljali svoje tabore, v katerih so zbirali čikle, ga prekuhavali in oblikovali v nekakšne brikete, te pa so prodajali v večjih taborih ali centralah, kjer so bile tudi trgovine s prehrambenimi artikli, z oblačili, orodjem in drugo potrebno opremo.</p><p>Prav čikleri so bili tisti, ki so v teh dotlej zapuščenih predelih prvi naleteli na ruševine nekdanjih majevskih mest in, ko so o tem raznesli glas, tudi navdihnili prve arheološke raziskave. Tako je Cyrus Lundell, ameriški botanik v službi neke družbe, ki je pridobivala čikle, leta 1931 odkril Calakmul, eno največjih majevskih mest sploh. Potem ko je o odkritju obvestil slavnega Sylvanusa Morleya, ki je tedaj vodil izkopavanja na najdišču Chichén Itzá, na severu polotoka Jukatana, je ta obiskal Calakmul in, navdušen nad veličino mesta in množico kamnitih spomenikov z reliefnimi upodobitvami in hieroglifskimi napisi, organiziral več odprav, ki naj bi odkrile in dokumentirale še druga arheološka najdišča v osrednjem delu polotoka. Prvo, leta 1932, je vodil sam, naslednje pa v letih 1933, 1934 in 1938 njegov sodelavec Karl Ruppert. Te <span class="pagebreak" id="pb.22"> [22] </span></p><div class="figure"><img src="media/003.jpg" alt="Drevesi vrste  z značilnimi vrezi, ki so&#xA;                            jih nekoč napravili zbiralci smole za izdelavo žvečilnega gumija." class="graphic"/><div class="caption">Drevesi vrste <span style="font-style:italic">zapote</span> z značilnimi vrezi, ki so jih nekoč napravili zbiralci smole za izdelavo žvečilnega gumija.</div></div><p><span class="pagebreak" id="pb.23"> [23] </span>ekspedicije so se v veliki meri opirale prav na infrastrukturo taborov in poti, ki so jih uporabljali čikleri, in na njihovo poznavanje terena. Tudi kasnejšim arheologom so ti možje, gotovo najboljši poznavalci tropskega gozda, bili (in še vedno so) v veliko pomoč. Čeprav pridobivanje čikleja vse do današnjih dni ni povsem zamrlo, je v drugi polovici stoletja ta dejavnost močno upadla, pač zaradi uvedbe sintetičnih snovi za izdelavo žvečilnega gumija, razmahnilo pa se je pridobivanje dragocenih vrst lesa, predvsem mahagonija, zaradi česar so nastala prva stalna naselja. V šestdesetih letih, ko je mehiška vlada začela pospeševati kolonizacijo, pa so nova naselja ustanavljali ljudje, ki so sem prihajali iz drugih predelov Mehike zaradi pomanjkanja obdelovalne zemlje. Leta 1972 je bila dokončana asfaltirana cesta, ki prečka polotok Jukatan nekako po sredini in povezuje mesti Escárcega na zahodu in Chetumal na vzhodu. Ob cesti je zraslo več naselij, med njimi tudi Becán.</p><p>Vas Becán se pravzaprav imenuje po velikem, danes za obiskovalce že odprtem arheološkem najdišču, ki je v neposredni bližini današnjega naselja in ki ga je leta 1934 odkrila in poimenovala Ruppertova ekspedicija. Nekaterim najdiščem so preprosto dali imena bližnjih taborov, ki so jih imeli čikleri, druga pa so krstili z imeni, ki so si jih izmislili sami in med katerimi so mnoga v majevskem ali, točneje, v jukateškem jeziku. Čeprav gre le za enega od približno 25 jezikov majevske jezikovne družine, ki jih domačini v jugovzhodni Mehiki, Gvatemali, Hondurasu in Belizeu še vedno govorijo, je prav jukateški jezik najbolj razširjen, razen tega mnogi kraji in tudi arheološka najdišča v severnem delu polotoka Jukatana ohranjajo imena v tem jeziku še iz predšpanske dobe. Tudi mnogi čikleri, ki so pomagali Ruppertovim odpravam, so bili govorci tega jezika, ki se je torej gotovo tudi zato zdel posebno prikladen za poimenovanje nekdanjih mest. Imena namigujejo na kakšno značilnost kraja ali okoliščino ob odkritju. Tako ima <span style="font-style:italic">Calakmul</span> svoje ime zaradi dveh velikih piramid, ki gospodujeta nad ruševinami nekdanje metropole: <span style="font-style:italic">ca</span> pomeni 'dva', <span style="font-style:italic">lak</span> je 'sosednji' ali 'bližnji', <span style="font-style:italic">mul</span> pa je izraz, ki ga je mogoče prevesti kot 'umetni grič', saj z njim domačini, ki govorijo jukateški jezik, še vedno označujejo ruševine predšpanskih stavb, ki so danes videti kot bolj ali manj piramidalne groblje. Ime <span style="font-style:italic">Uxul</span>, 'Konec', je Ruppert prisodil zadnjemu najdišču, ki so ga odkrili v sezoni 1934, <span style="font-style:italic">Becán</span>, <span class="pagebreak" id="pb.24"> [24] </span>'Obrambni jarek', pa je dobil to ime zato, ker je njegova posebnost umetni jarek, ki obdaja jedro nekdanjega mesta.</p><p>Tisti julijski dan leta 1996, ko sem stopal po blatni ulici v Becánu, je bil poseben. Ne, nisem bil prvič tam, ampak prav tistega dne se je začela razburljiva zgodba, ki je, kot kaže, še vedno ni konec.</p><p>Pot me je vodila do hiše, v kateri je živel čuvaj, odgovoren za arheološko najdišče v bližini. Bil je to znameniti, zdaj že pokojni Juan Briceño, ki je že vrsto let delal kot paznik, a je postal legenda. V svoji mladosti, ko je v širnih jukatanskih gozdovih delal kot čiklero, je spoznal ameriškega arheologa Wyllysa Andrewsa, ki ga je prosil za pomoč pri iskanju arheoloških najdišč. Juan se je izkazal kot dober vodnik. Poslej so njegovo pomoč iskali tudi drugi arheologi, ki so prihajali v te kraje, končno pa ga je zaposlil tudi Nacionalni inštitut za antropologijo in zgodovino. Sam sem ga spoznal v začetku devetdesetih let, ko sem vodil delimitacijska dela v Becánu in na bližnjih arheoloških najdiščih Chicanná in Xpuhil. Čeprav sem jih poznal po literaturi, je bilo na gozdnatem terenu vse prej kot preprosto določiti obseg nekdanjih naselij, zato je bila Juanova pomoč na vsakem koraku dobrodošla. Izkazalo se je, da je vreden vzdevka, po katerem ga poznajo vsi: Juan <span style="font-style:italic">Ruinas</span> ('Ruševine').</p><p>Juana sem našel v njegovi kolibi.</p><p>»Dober dan«, sem glasno pozdravil pred odprtimi vrati. Že rahlo osivel, a še vedno krepak možakar se je zvalil iz svoje viseče mreže in se ozrl proti vratom. Usta so se mu razlezla v širok nasmeh.</p><p>»<span style="font-style:italic">Iván!</span>« Moje ime v Mehiki ne dela težav (za razliko od priimka), a ga vedno naglašajo na zadnjem zlogu.</p><p>Razširil je roke, enako sem storil jaz in objela sva se kot stara prijatelja. Odprl sem nahrbtnik in izvlekel nekaj ledenomrzlih piv. Poznal sem Juanovo (in svojo) slabost.</p><p>»Kako pa <span style="font-style:italic">colmoyote</span>?« se je široko zarežal.</p><p><span style="font-style:italic">Colmoyote</span> je ličinka nekakšne muhe enodnevnice<span id="ftn5_return"><a class="notelink" title="Dermatobia hominis." href="#ftn5"><sup>5</sup></a></span>; človeku ali drugemu sesalcu se zarije pod kožo in se z mesom pridno hrani; najprej je drobna kot nit, zraste pa lahko do jajčaste oblike, daljše od centimetra. Malo pred koncem delimitacijskih del pred nekaj <span class="pagebreak" id="pb.25"> [25] </span></p><div class="figure"><img src="media/004.jpg" alt="V aguadah, ki jih prekrivajo lokvanji ali druge plavajoče rastline, je&#xA;                            voda posebno dobra in sveža. Jezerca imajo blatne bregove in dno,&#xA;                            mostički, kakršen je na sliki, pa omogočajo zajemanje vode tam, kjer je&#xA;                            globlja in čistejša." class="graphic"/><div class="caption">V aguadah, ki jih prekrivajo lokvanji ali druge plavajoče rastline, je voda posebno dobra in sveža. Jezerca imajo blatne bregove in dno, mostički, kakršen je na sliki, pa omogočajo zajemanje vode tam, kjer je globlja in čistejša.</div></div><p>leti je tak primerek tudi mene izbral za gostitelja in se zažrl na najbolj neprijetno mesto. Prvi občutki so bili podobni piku mravlje, ker pa niso ponehali, sem si zadevo pobliže ogledal in ugotovil pravi vzrok. Ker mora ličinka po zrak, jo je z lupo mogoče videti. Zdravnik v Xpujilu je bil zelo prijazen fant, manj prijazen pa je bil njegov poseg; ko sem mi je že skoraj zdelo, da sem kastriran, mi je zmagoslavno povedal, da je žival spravil ven. Že čez nekaj minut pa sem začutil enake ugrize kot prej. Vrnil sem se v ambulanto in zdravnik je menil, da sta pač morala biti dva. Po ponovnih mučnih poskusih je obupal in rekel, naj vendarle poskusim s čiklejem, ki ga za te namene v teh krajih najraje uporabljajo. Kolega <span class="pagebreak" id="pb.26"> [26] </span></p><div class="figure"><img src="media/005.jpg" alt="Ostanki palače z dvema stolpoma v Becánu; v ozadju je današnja vas z&#xA;                            istim imenom." class="graphic"/><div class="caption">Ostanki palače z dvema stolpoma v Becánu; v ozadju je današnja vas z istim imenom.</div></div><p>geometer, ki je bil skoraj domačin, me je odpeljal v Becán, našel drevo <span style="font-style:italic">chicozapote</span>, zasekal vanj z mačeto in zbral nekaj soka na list. »Zapečatil« sem zajedalca in mu tako onemogočil dihanje. Še dobro, da ti insekti ne prenašajo nobene bolezni.</p><p>»Vse v redu,« sem mu prav tako v smehu odvrnil; spomin je bil zabaven, sama izkušnja pa ne tako zelo.</p><p>Sedela sva na pragu in razložil sem mu, kakšni nameni so me privedli tokrat. Ker je bila naša naloga iskanje arheoloških najdišč v odročnih krajih proti jugu, je bil Juan pravi naslov za kakršnokoli pomoč ali nasvet.</p><p>»Šel bi z vami, a ne morem. Moram biti tukaj, ker imamo delavce.«</p><p>V Becánu je potekal arheološki projekt restavriranja nekaterih stavb in Juan je imel polne roke dela.</p><p>»Ampak našel ti bom nekoga, ki ti bo v pomoč.«</p><p>Naslednje jutro me je poiskal v koči arheološkega tabora, kjer sva s Florentinom prespala.</p><div class="pagebreak" id="pb.27"> [27] </div><p>»Med delavci je fant iz vasi Justo Sierra. Pozna ruševine v okolici svoje vasi in je pripravljen pomagati. Popoldne ga pošljem k tebi.«</p><p>Vasica Justo Sierra Méndez je eden najbolj južnih zaselkov na ozemlju, ki smo ga imeli namen pregledati.</p><p>Res se je popoldne prikazal mladenič, ki se je približeval z nekoliko počasnimi koraki: razodevali so negotovost človeka, ki ni vajen, da se veliko pogovarja, še najmanj o nekakšnih čudnih namenih tako imenovanih učenih ljudi.</p><p>»Pozdravljen,« sem mu segel v roko in mu razložil, za kaj gre. Pozorno je poslušal in odvrnil, da je v okolici njegove vasi res precej ruševin. Strinjal se je, da naju pelje do vseh, ki jih pozna, obenem pa posreduje pri sovaščanih, ki gotovo poznajo še druge. </p><p>Naslednjega dne smo odrinili. S kamioneto pick-up znamke Dodge, ki mi jo je za terensko delo posodil moj inštitut, smo se najprej zapeljali po glavni cesti do Xpujila, ki leži 7 kilometrov vzhodno od Becána. Tako kot slednji ima tudi Xpujil ime po bližnjem arheološkem najdišču, ki ga je registrirala in opisala Ruppertova zadnja odprava, leta 1938. Ustanovitvi modernega naselja pred dobrimi petimi desetletji je tudi v tem primeru botrovala gradnja ceste, ki je povezala vzhodni in zahodni del polotoka Jukatana; ker pa je tu tudi križišče te ceste z dvema, ki vodita proti severu in jugu, in ker je Xpujil leta 1996 postal sedež obsežne novoustanovljene občine, imenovane <span style="font-style:italic">Municipio de Calakmul</span>, je zrasel v precej veliko naselje, ki ima danes okoli 5000 prebivalcev.</p><p>Xpujil je bil torej naše glavno oskrbovalno središče. S Florentinom sva nakupila hrano, mačete in ostale potrebščine, pozno popoldne pa smo odrinili proti jugu.</p></div><!--Notes in [div]--><div class="notes"><div class="note" id="ftn4"><span class="noteLabel">4. </span><div class="noteBody"><span style="font-style:italic">Manilkara achras</span>.</div> <a class="link_return" title="Go back to text" href="#ftn4_return">↵</a></div><div class="note" id="ftn5"><span class="noteLabel">5. </span><div class="noteBody"><span style="font-style:italic">Dermatobia hominis</span>.</div> <a class="link_return" title="Go back to text" href="#ftn5_return">↵</a></div></div></div></body></html>