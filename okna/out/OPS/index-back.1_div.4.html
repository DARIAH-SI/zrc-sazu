<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title> </title><meta name="author" content="Rok Benčin"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"> </h1><div class="covers" id="index-back.1_div.4"><h2> </h2><p><span style="font-weight:bold">Rok Benčin</span> je raziskovalec na Filozofskem inštitutu ZRC SAZU. Objavil je številne članke, spremne besede in prevode s področja sodobne ﬁlozoﬁje, predvsem v zvezi z ontologijo, estetiko in ﬁlozoﬁjo literature.</p><p>Če je bila izhodiščna predpostavka estetike od Heideggerja do Deleuza, da <span style="font-style:italic">mimesis</span> kot reprezentacijska konstitucija realnosti prikriva bit ali izključuje neko realno, katerega res- nični izraz najdemo v umetniškem delu, pa se po Badiou- jevem poskusu preseganja njune »poetične« ontologije postavlja vprašanje, ali bi s podobno gesto lahko začrtali tudi alternativo njuni ontološki poetiki. Ali je torej mogoče v filozofskem okviru formulirati estetiko, ki ne bi več teme- ljila na razkritju biti ob pogoju prekinitve z reprezentacijo, ampak bi izhajala iz popolne odtegnitve biti (od katere ne ostane niti melanholija izgube) v paru s kontingentnim pre- sežkom reprezentacije, ki pa ne posnema več ničesar?</p><p>Spanje pri Proustu ustreza virtualnemu času pred stvarje- njem, času Leibnizevega božjega duha, v katerem so zbrani vsi možni svetovi: »Okrog človeka, ki spi, so razvrščeni v pravilnem zaporedju ure, leta in svetovi.« A ko se sredi noči zbudimo, so ne le oči, ampak tudi duh soočeni s temo, ki jo duh dojema »kot stvar brez vzroka, kot nerazumljivo, res- nično temno stvar«. Ta <span style="font-style:italic">»chose obscure«</span> se vrine med vrsto možnih in dejanski svet ter ovrže jasnost izbire sveta: »vrste krajev in ur pa se lahko zamešajo in raztrgajo«.</p><p>19 €</p><p>Prizma ISSN 2232-3015</p><p>ISBN 978-961-254-783-7</p><p><span style="font-weight:bold">PHILOSOPHICA</span></p><p>PRIZMA</p></div></div></body></html>