<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title> </title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"> </h1><div class="ss1" id="index-body.1_div.2"><h2> </h2><div lang="sl" class="ss2" id="REP1"><h2 lang="sl"><span class="head"><span class="pagebreak" id="pb.35"> [35] </span><span style="font-weight:bold">1</span> Grad Bombavelo</span></h2><div class="opener">Pasqua Di Lenardo — Paska Dulica</div><p>Nekoč je bil nek princ, sin nekega kralja. Tedaj je šel ta princ na lov na obrežje in potem, ko je nekaj časa hodil, je prišel na neko točko, od koder je videl, da nekaj prihaja po zraku. Bile so tri deklice, ki so letele, prišle so na obalo in so si slekle obleko, on pa je šel in se je skril, da ga ne bi videle. Imele so kopalke in so se slekle: dve sta odložili obleki na isti prostor, ena pa jo je odložila ločeno. Medtem ko so se kopale v vodi in so plavale kot ribe, jih je princ opazoval. Ko so se že dovolj oddaljile, je šel princ na obalo in vzel obleko tiste deklice, ki jo je odložila posebej. In si je rekel:</p><p>“Prav zanima me, kaj bodo naredile, ko se vrnejo, in kaj bo oblekla ta brez obleke”.</p><p>Ostale so dolgo v vodi, morda eno uro. Potem pa, ko so se skopale, so se vrnile nazaj, toda le dve sta takoj našli obleko. Tisti dve, ki sta jo pustili skupaj, tretja pa, ki jo je pustila posebej, jo je šla iskat, toda zastonj.</p><p>“Ojme,” reče, “in zdaj, kako naj se vrnem domov brez obleke?”</p><p>“Ma, kdo jo je vzel, dobro poglej, morda si jo kam dala, išči povsod!”</p><p>“Ah no,” reče, “položila sem jo sem, vendar obleke ni.”</p><p>“Uboga jaz, odnesli so mi jo,” toži, “zagotovo je bil nekdo, kako naj se zdaj z vama vrnem domov?”</p><p>“Ah,” pravita, “poslušaj, ti ostani tukaj, midve pa greva domov in ti prineseva drugo obleko!”</p><p>Onidve se oblečeta in to je bila obleka, s katero se je dalo leteti, ma ona je ostala na obali, ni imela več obleke, tako sta drugi dve odleteli. Potem, ko sta odšli, se ji je približal princ, deklica pa je sedela na obali ob morju in je jokala. In ko ga je videla, mu je rekla:</p><p>“Ojme, ali si mi ti skril obleko, si mi jo vzel? Kdo si?” pravi.</p><p>On odgovori: “Jaz sem princ, kraljevi sin,” pravi, “jaz sem ti vzel obleko, toda,” pravi, “zdaj se bova ti in jaz poročila in ti mi boš sledila!”</p><p>“Ojme,” pravi, ko je slišala, da je princ, “dobro,” je rekla, “da.” Tedaj sta šla. On je vzel obleko, ki jo je skril, in reče:</p><p><span class="pagebreak" id="pb.36"> [36] </span>“Zdaj se morava poročiti!”</p><p>In sta šla, in ko sta prišla tja, kjer je živel kralj, mu sin predstavi dekle in pravi, da se bosta poročila.</p><p>Kralj je bil zadovoljen in reče: “Poroči se z njo!”</p><p>Skratka kralj je bil zadovoljen in sta se poročila.</p><p>Nekega dne pa je prejel princ telegram iz Amerike, kjer je živel njegov nečak in ta nečak se je nameraval oženiti, zato mu je poslal vabilo, naj se mu pridruži, saj je bil njegov stric.</p><p>“Beh,” pravi, “moram iti v Ameriko, ker sem dobil telegram.” Tedaj je rekel svoji materi, on pravi:</p><p>“Zdaj morate pokazati vse naše premoženje, kje imamo zemljo, hišo, sobe, vse, prav vse morate pokazati moji ženi, ker ni še nikoli videla tega, kar imamo. Pretekla sta že dva tedna od poroke, pa ona ne ve nič.”</p><p>“Dobro,” pravi mati.</p><p>“Ma,” pravi, “morate pokazati vse v hiši, vse pohištvo, prav vse, razen,” pravi, “vidite ta predalnik? Nikoli ne smete pokazati tega, kar je v tem predalniku, vse ostalo pa lahko.”</p><p>“Prav,” je rekla, da ja.</p><p>Tedaj princ je šel v Ameriko in med tem časom je začela mati kazati snahi vse, kar so imeli: vso zemljo in dom, skratka vse, kar so imeli. Ko sta prišli pred predalnik, je pomislila:</p><p>“Ma, zdaj sem ji pokazala vse kar imamo v hiši in naj ji zdaj rečem, da ji nočemo pokazati tega predalnika in teh zabojčkov? Kdo ve, kaj bo rekla, spraševala se bo, zakaj ji prav tega nočem pokazati.”</p><p>Tedaj je šla tja, da bi odprla še ta predalnik, in reče:</p><p>“Kaj neki je to?” pravi, “odprla bom vseeno, da bo videla, kaj je notri.” Tako je odprla tudi ta predalnik in v predalu je bila čudovita obleka. “Oh,” pravi, “kako lepa obleka!” In doda: “Od koga je ta obleka?”</p><p>“Moja,” je rekla nevesta, ki je takoj spoznala obleko, bila je prav tista, ki jo je skril njen mož in spravil sem notri.</p><p>“Oh,” ji reče, “obleči jo, hočem videti, kako ti stoji ta obleka.”</p><p>“Dobro,” je rekla, “zakaj ne, oblekla jo bom.”</p><p>In je šla, da si obleče obleko.</p><p>“Ojme,” je rekla ona, “kako si lepa, ko imaš oblečeno to obleko, zelo lepa.</p><p>Bila si lepa že prej, toda zdaj si še lepša.”</p><p><span class="pagebreak" id="pb.37"> [37] </span>“Zares,” pravi.</p><p>Toda žena je bila prebrisana in je šla k oknu. Stara si ni mogla niti misliti – no in okno ni imelo niti pregrade niti rešetk – ona je lepo vzletela z obleko in letela, letela do gradu Bombavelo, ki je bil njen dom, in tako je odšla.</p><p>“Uboga jaz,” reče kraljica, “ma kaj sem naredila? In ko se vrne moj sin, zabičal mi je, da ne smem pokazati tega predalnika, kaj naj mu rečem, ko se bo vrnil iz Amerike? Kako naj mu to razložim?”</p><p>Čez nekaj časa se je princ vrnil in seveda, nejgove žene ni bilo, je odšla. In ko je prišel, mu je mati morala povedati, kaj se je zgodilo, torej je rekla:</p><p>“Pokazala sem ji vse, in sem ji pokazala tudi tisti predalnik, sicer bi me vprašala, zakaj ji ga ne pokažem. In notri je bila lepa obleka, oblekla si jo je in je odletela.”</p><p>“Beh, sem vam rekel, da ji tega ne smete pokazati! Ma kaj ste naredili!” pravi, “zdaj je odšla in ne bom je več videl,” pravi, “zdaj bom šel tudi jaz!”</p><p>In je šel, da bo osedlal dva konja in reče: “Zdaj grem!”</p><p>Potem, ko je osedlal dva konja reče:</p><p>“Če pridem, pridem, če ne, me ne čakajte.”</p><p>In tako je princ odšel s konjema v gozd, kjer je v daljavi zagledal neko luč, bil je večer. Tedaj je prišel v ta gozd, kjer je živel nekdo, ki je bil kot en čarovnik. Potrka na vrata, bila je neka kočica, in se oglasi:</p><p>“Kdo je?”</p><p>On odgovori: “Jaz sem, princ, kraljevi sin!”</p><p>“Dobro,” reče, “če si princ, ti bom odprl, če bi bil nekdo drug, bi te ubil.” Tedaj mu odpre in on vstopi. Reče:</p><p>“Kam si namenjen?”</p><p>“Grem iskat mojo ženo, ki je odšla v grad Bombavelo. Morda vi veste, kje je ta grad, kajti jaz tega ne vem.”</p><p>“Ma,” pravi, “jaz ne vem, lahko pa ugotovim kje je,” pravi, “imam ptiče, ki letajo povsod in morda oni vedo, kje je.”</p><p>Je šel ta, in je zažvižgal in je takoj prišlo veliko ptičev. In je vprašal ptiče, če morda vedo, kje je ta grad Bombavelo. Toda vsi so bili tiho. Nihče ni vedel, kje je. Tedaj je rekel ta človek:</p><p>“Morate iti še naprej, kajti tukaj ne vedo nič,” pravi, “tam gori je še en drug čarovnik v gozdu in on ima vse vrste živali, morda bo on vedel kaj, ker ima velike živali.”</p><p><span class="pagebreak" id="pb.38"> [38] </span>Tedaj je princ zopet šel in je zopet zagledal daleč, daleč eno luč, in je prišel, ko je bila noč, vedno s svojimi konji. Vendar, ko je prišel na ta kraj, je tudi ta čarovnik šel že spat. In ponovno potrka.</p><p>Tudi ta reče: “Kdo si ti, ki si prišel sem?”</p><p>Tudi temu reče: “Sem princ in vas prosim, da vstanete in mi odprete.”</p><p>Tedaj je vstal, mu odprl vrata in ga je vprašal, kam je namenjen. Princ mu reče:</p><p>“Grem iskat grad Bombavelo in vas sprašujem, ali veste kje je, kajti jaz tega ne vem.”</p><p>“Ma,” reče, “jaz imam živali, ki bodo morda vedele kaj več kot jaz.”</p><p>Torej je tudi ta čarovnik začel žvižgati. Je prišlo toliko živali, velikih živali. Skratka tokrat so bile res velike živali. Vpraša te živali, če morda vedo, kje je ta grad. Pa so molčale, in so rekle, da one ne vedo. Starec zdaj reče:</p><p>“Tako, tudi ti ne vedo!” in doda: “Morate iti naprej, tam je še eden, ki ima tudi živali, morda bo ta kaj vedel.”</p><p>Tedaj je princ spet šel in je prehodil gore, nazadnje pa je spet prišel k temu možu, ki še ni šel spat, bil je buden in je rekel:</p><p>“Kam si namenjen? kdo si?” pravi.</p><p>Tudi temu reče: “Sem princ,” pravi, “ali morda veste, kje je grad Bombavelo, ki ga iščem?”</p><p>Oni: “Beh,” je rekel, da “jaz ne vem, toda,” reče, “imam orle, morda bodo oni vedeli, kje je ta grad, ker stalno letajo.”</p><p>Tedaj je šel ven in tudi on je začel žvižgati. Prišlo je toliko orlov in vse je vprašal, če vedo, kje je ta grad. Toda tudi oni niso vedeli.</p><p>“Vendar pa,” pravi, “manjkata še dva,” pravi, “manjkata dva stara.” Zažvižga še enkrat in priletita še ta dva zadnja. Vpraša tudi ta dva, če vesta, kje je grad Bombavelo.”</p><p>“Eh,” sta rekla, “ravno danes sva bila v tem gradu, prihajava od tam.”</p><p>“Oh,” pravi, “tako?” Pravi, “potem morata odpeljati tega princa na grad, če ga bo kateri od vaju lahko odnesel tja.”</p><p>Starejši je rekel:</p><p>“Ga bom jaz odnesel, toda,” pravi, “moram jesti meso, ker je daleč,” je rekel, “ma, kje bom zdaj našel meso?”</p><p>Tedaj je šel princ k orlu in mu je rekel, da če potrebuje meso, bo ubil konja. Vpraša ga, če bo dovolj, da ga nasiti, da ubije le enega konja.</p><p>“Beh,” pravi orel, “tako bo dobro.”</p><p><span class="pagebreak" id="pb.39"> [39] </span>Vendar pa doda, da v trenutku, ko ne bo imel dovolj mesa, ga bo spustil, da bo padel na tla.</p><p>Tedaj je princ šel, da bi ubil enega od konj in ga vpraša: “Ali imaš dovolj enega, drugače ubijem še drugega?”</p><p>“Ne, ne,” pravi orel, “eden bo dovolj.”</p><p>Tedaj je pustil drugega konja čarovniku in je razsekal meso na kose, da bi ga naložil na orla.</p><p>Zdaj spleza še princ na orla, tedaj orel vzleti in nese tudi meso na hrbtu, skratka nesel je vse skupaj. Vsakič, ko se je obrnil, mu je moral dati kos mesa v grlo in letel je in letel, dokler ni ugotovil, da mesa več ni. Toda tedaj nista še prispela. Orel je bil lačen in bi ga spustil, če mu ne bi dal mesa. Bila sta blizu, toda orel je bil lačen. Tedaj kaj stori princ? Odreže si kos stegna od svoje noge in mu ga da v grlo, da ga je nahranil. Uspel ga je prinesti v bližino gradu, toda pustil ga je še daleč proč, ker ni mogel priti dlje. Tedaj reče:</p><p>“Zdaj te pustim tukaj.”</p><p>Ga pusti na enem klancu in reče:</p><p>“Tam je grad!” in mu je pokazal, “toda moraš iti tja, ko se bo naredila noč.</p><p>Glej, da ne boš šel podnevi!”</p><p>“Prav,” reče on.</p><p>Orel se je vrnil nazaj in njega je pustil tam. Ko se je stemnilo, se je princ približal počasi, počasi in je prišel do vrat, potrkal je in odprla mu je prav njegova žena. Takoj ga je spoznala in mu je rekla:</p><p>“Oh,” reče, “si se vrnil! Moraš vstopiti, ko bo šel moj oče spat, ker zdaj je še buden, drugače te bo preklel”.</p><p>Njen oče je bil čarovnik, najmočnejši čarovnik od vseh. Tedaj ji je rekel, da bo storil tako, kot mu je naročila. Stari je šel spat in ona mu reče – on je bil malo zadaj – in ko je ded šel spat, je ona rekla:</p><p>“Pojdi noter, ker je šel spat!”</p><p>In tam so bile vse tri deklice, ki so bile priletele tja na obalo, vse tri hčere. Toda dedu je to dišalo, ne, ker je bil čarovnik. In spet je vstal ded in je zalotil princa, toda on ni vedel, kaj za eden je to bil, tedaj je vprašal hčere:</p><p>“Kdo je prišel delat to tukaj? Kaj hoče, kdo je?” Tedaj je ena rekla, da: “To je princ.”</p><p>In: “Beh, da zakaj je prišel?”</p><p>On je rekel, da on je prišel prosit eno hčer za ženo, če mu jo hoče dati, to hčer. Ko je slišal, da je princ:</p><p><span class="pagebreak" id="pb.40"> [40] </span>“Beh,” je rekel čarovnik, “zakaj pa ne. Hočem dati eno hčer, toda,” je rekel, “mora mi narediti tri naloge, tri dela.”</p><p>Dobro, je rekel, da bo naredil on, če bo mogel.</p><p>Tedaj, drugi dan je čarovnik šel tja in je spremil princa v nek gozd. Tam je bil nek gozd zelo zelo velik. In mu je dal sekiro iz lesa, žago iz lesa, vse je bilo iz lesa, tudi kramp. In mu reče:</p><p>“Zdaj začni sekati gozd, zvečer mora biti posekan ves gozd s to leseno sekiro” in tako “in moraš izkopati tudi korenine in spraviti vse na kup, in ko pridem, mora biti vse pospravljeno. Moraš opraviti to delo!”</p><p>Beh, on ni vedel niti kaj naj odgovori. Je rekel: “Dobro, bom obdelal, kolikor bom mogel.”</p><p>Tedaj, ko je bilo opoldne, nekdo mu je moral nesti hrano. Prinesla mu jo je njegova žena – ta, ki ji je skril obleko – tedaj, ko mu prinese jesti, ji reče:</p><p>“No tako,” je rekel, “tvoj oče je rekel, da mu moram posekati gozd in poglej, kakšno orodje mi je dal: leseno sekiro in žago. Dobro, kaj naj počnem s tem?”</p><p>Ona je rekla: “Ti molči in jej, to je moja skrb!”</p><p>In on je jedel. In ko je bil večer, je bilo vse pospravljeno, posekan gozd. In ona je vzela to sekiro v roko. Tedaj dobro, Ko je prišel njen oče in je videl, da je opravljeno delo, reče:</p><p>“Oh,” pravi, “no dobro.”</p><p>Bil je zadovoljen, da je bil gozd posekan in da je opravil prvo nalogo. In reče: “Opravil si prvo delo, jutri pa mi moraš narediti še eno.”</p><p>“Prav.”</p><p>Čarovnik je imel veliko jezero in reče: “Jutri mi moraš izsušiti to jezero!”</p><p>In mu je dal eno kuhalnico z luknjicami in sito in mu je rekel: “No, zvečer mora biti vse suho!”</p><p>“Dobro, bom že.”</p><p>Tedaj saj veste, s to kuhalnico z luknjicami … in dosti … “Ojme, pa še to delo!” je rekel.</p><p>In tako, ko je prišel poldan, mu je njegova žena prinesla jesti, tedaj mu je prinesla.</p><p>On reče: “No, glej,” je rekel, “moram izsušiti jezero in glej kakšno orodje mi je dal.”</p><p>Ona reče: “Nič ne govori, samo jej!”</p><p><span class="pagebreak" id="pb.41"> [41] </span>Medtem ko je on jedel, je ona vzela eno šibo in s to šibo je trikrat udarila po jezeru in jezero se je posušilo.</p><p>“Vidiš, zdaj se je célo posušilo, vidiš.”</p><p>Ko je prišel mož, skratka čarovnik, je rekel:</p><p>“Oh,” reče, “pa mi je naredil še to delo. Vse gre gladko,” in doda, “jutri moraš izvršiti še eno delo.”</p><p>Toda to je bilo najtežje delo, kar jih je. Torej tretji dan, ona je vedela, ah da, je bila čarovnica, njegova žena, je vedela tudi to in reče:</p><p>“Dobro me poslušaj, jutri te čaka najtežje delo. Moj oče pravi, da bo dal vsako od nas treh hčera v eno krsto, tako bo vsaka od nas imela eno krsto, toda,” pravi “krste bodo vse enake, ena taka kot druga,” pravi, “ti boš moral izbrati eno in ne boš vedel katero, toda,” pravi, “izbrati boš moral krsto, na katero bo sedla ena majhna majhna muhica, notri bom jaz, izbrati moraš prav to.”</p><p>Naslednji dan je čarovnik postavil tri krste in je dal v vsako eno od svojih hčera in jim reče:</p><p>“Da vam ne bi prišlo na pamet, da bi govorile in tudi ne dihale,” pra vi, “morate biti mirne, mirne, mirne tu notri,” pravi, “tako naj izbere katero hoče!”</p><p>Pokliče ga in mu reče:</p><p>“Tako, zdaj izbiraj hčerko, ki jo hočeš!”</p><p>Toda krste so bile vse iste, ena takšna kot druga. On je gledal nekaj časa.</p><p>To je bilo v eni temni sobi. Tedaj je čarovnik, videč ga, ponovil: “Zberi, moraš izbrati eno, kaj tako gledaš?” je rekel.</p><p>Toda krste so bile vse enake, ena taka kot druga, ni vedel, katero naj izbere, ma je čakal. Končno zagleda, da sede na srednjo krsto ena mala muha. Ded tega ni videl. Je rekel:</p><p>“Takole, to bom izbral.”</p><p>Pa je mislil ded pri sebi: ‘Vedno mi odpelje najlepšo’. V resnici je bila prinčeva žena s katero je bil že dogovorjen in zato reče:</p><p>“To bom izbral.”</p><p>“Dobro.”</p><p>Toda ded ni bil zadovoljen. Princ mu je odpeljal najlepšo hčerko. Kljub temu reče:</p><p>“Če si jo izbral,” reče, “jo odpelji.”</p><p>“Tedaj,” je rekel, “bomo naredili ohcet, toda ne tukaj, naredili jo bomo v moji deželi,” reče princ, “morate pa priti tudi vi!”</p><p><span class="pagebreak" id="pb.42"> [42] </span>“Ja,” odgovori oče. Ma ni bil zadovoljen, da mu je odpeljal to hčerko. Tedaj je šel tja in je imel namen, skratka nameraval ga je ubiti takoj, še preden bo prišel v hišo. In čarovnica, prinčeva žena je to vedela in je rekla:</p><p>“Ti ne veš, toda namerava te ubiti,” je rekla, “danes zvečer, ko bo ura enajst, morava oditi.”</p><p>In so imeli okna brez rešetk, saj veste, tistih iz železa. In je rekla: “Počakajva, da gre spat!”</p><p>Tedaj, ko je šel spat, ta ded, sta šla onadva k oknu. Ona je rekla, da je oblekla obleko, ki leti.</p><p>“In ti, ti se me oprimi, in ko bo ura enajst, midva greva.”</p><p>Tedaj, stari je bil zvit, to mu je dišalo. Ko je bila ura enajst ponoči, sta onadva odšla k oknu in proč! Tedaj je šlo, letela sta in letela prek gora in ona mu je rekla:</p><p>“Vsake toliko časa se ozri, in ko boš videl eno meglo, mi moraš reči, ko bo šla ena megla zadaj.”</p><p>In sta letela daleč in sta preletela gozdove in gore. Vsake toliko se je ozrl ta na njej.</p><p>“Ojme, ali boš gledal, če gre kakšna megla, vidiš kaj?” je ona rekla. “Ne.”</p><p>“Vidiš kaj?”</p><p>“Ne,” reče, da ne.</p><p>Pa, ko sta prišla skoraj že na neko goro, ona reče: “Vidiš kaj?”</p><p>“Ja,” je rekel, “tam gre ena megla za nama.”</p><p>“Eh,” pravi, “to je moj oče, ki naju zasleduje.” Ona je rekla: “Vzemi to pest soli, in ko bo megla prišla blizu, vrzi to pest soli v meglo!”</p><p>Je prišla že blizu megla in on je vrgel pest soli v meglo: tedaj se je vse spremenilo v gore. Beh, gore, ki jih je moral prečkati tisti ded, se ve, da je ostal zadaj, medtem ko sta onadva nadaljevala pot in letela naprej. In znova sta letela zelo daleč. On se je še naprej oziral nazaj.</p><p>“Vidiš kaj, ali spet kaj gre? Vidiš?” Reče: “Ne, ne.”</p><p>Tedaj sta prišla že zelo daleč. “Vidiš kaj?”</p><p>Je rekel, da: “Ja, spet gre megla, je spet tu zadaj.”</p><p>Ona je rekla, da: “Na, vzemi spet to pest soli. Vrzi jo vanjo, ko bo zelo blizu.”</p><p><span class="pagebreak" id="pb.43"> [43] </span>Tedaj, ko je prišla zelo blizu, tedaj je spet vrgel sol v to meglo: tedaj se je vse spremenilo v gozdove. Vse je bilo gozd. Toda preden je on prehodil ta gozd, kje sta bila že onadva?</p><p>Spet sta nadaljevala pot in znova sta se zelo oddaljila. In ko sta prišla tja, kjer je on živel, ju megla ni več zasledovala, veste, kajti ni ju mogla več dohiteti. Tisti ded se je zamudil, ko je prečkal gozd.</p><p>Mlada dva pa sta tako prišla do prinčevega dvorca. Tedaj so bili vsi zadovoljni, so naredili slavje. Po vsem mestu so razobesili zastave in tako je zgodbe konec.</p></div><div lang="sl" class="ss2" id="REP2"><h2 lang="sl"><span class="head"><span class="pagebreak" id="pb.44"> [44] </span><span style="font-weight:bold">2</span> Ta od ribe</span></h2><div class="opener">Edda Di Lenardo Krukiž</div><p>Tedaj bom povedala to od ribe.</p><p>Je bil en ribič, ki je imel tri hčere. In je vedno hodil lovit ribe, toda nekega dne ni ulovil prav nobene.</p><p>“Ojme,” on reče, “lepe moje hčerkice, ne vem, kaj bo. Jutri bom šel še enkrat lovit, drugače bomo morali iti beračit, ker nimamo prav nič za jesti pri hiši.”</p><p>“Dovolj, oče, dobro, morda bo jutri kaj.”</p><p>In je šel, ves dan je bil tam na morju in je lovil ribe, toda vrša je bila prazna, nič ni prišlo noter. In je rekel:</p><p>“Beh, v imenu Boga, vrgel bom še enkrat mrežo noter preden grem domov, morda pa bo kaj. In je potegnil vse naenkrat ven, in je bila ena velika, velika riba. In jo je nesel domov in reče:</p><p>“Ojme, lepe moje hčerkice, sem imel veliko, veliko srečo, sem ulovil eno veliko, veliko ribo!”</p><p>“Dobro, dobro, oča, dobro!”</p><p>“Zjutraj, ti, ta velika,” reče on, “jo boš nesla prodat.”</p><p>“Dobro,” odgovori. In drugo jutro reče: “Oča, jo bom šla prodat.”</p><p>To je bila starejša hči, jo je dala v mrežo, da jo bo nesla in je šla, in je šla, tam po poti. Kar je tam na poti, kar naenkrat riba začela govoriti in reče:</p><p>“Vrzite me spet noter v morje, pa vam bom dala zlata in srebra!” Uboga hči se je ustrašila, tekla je nazaj:</p><p>“Oča, oča, jaz se bojim!”</p><p>“Pa kaj je, kaj imaš?”</p><p>“Riba govori!”</p><p>“Beh, ti si nora, ali kaj!?”</p><p>“Marija, na, ti odnesi ribo.”</p><p>“Da, oče, dajte mi jo sem.”</p><p>Je šla, pa ko je prišla do srede mosta, je začela riba govoriti: “Vrzite me spet noter v morje, pa vam bom dala zlata in srebra!”</p><p><span class="pagebreak" id="pb.45"> [45] </span>Tudi ta hčerka se je ustrašila in se je vrnila k hiši, reče: “Oče, riba govori!”</p><p>“Beh, kaj, to ne more biti. Tedaj jo vzemi ti, Ana, nesi ti ribo na prodaj.”</p><p>To je bila najmlajša hči. Pa tudi, ko je ta prišla na sredo mostu, riba spet reče:</p><p>“Vrzite me noter v morje! Pa vam bom dala zlata in srebra!” Se je obrnila ta k hiši, in je rekla:</p><p>“Oče, riba govori tudi meni.”</p><p>“Dobro, torej, jo bomo vrgli spet v morje!”</p><p>So jo vrgli ponovno v morje in so potegnili ven veliko zlata in srebra. Toda v mreži je bila ponovno riba in reče:</p><p>“No, zdaj sem vam dala denar, uredite si hišo, kupite mi eno zlato skledo in mi dajte vsak dan svežo vodo, tedaj bom ostala pri vas.”</p><p>Tako, oče je bil zadovoljen, so bili bogati, so si kupili hišo, uredili so jo in ribi so kupili zlato skledo.</p><p>In riba je bila kar nekaj časa pri njih. Nekega dne, ko ji je oča zamenjal vodo, je riba spregovorila, reče:</p><p>“Čujte, oča, vprašajte starejšo hčerko, če bi me hotela vzeti?”</p><p>“Ja, bom vprašal.”</p><p>Stopi torej do starejše hčerke in reče:</p><p>“Čuješ, ti hčerka, riba me je vprašala, bi jo ti hotela vzeti?”</p><p>“Pa, oče, ali ste nori? Rajši grem tja na streho in skočim dol.” Dobro, je šel k ribi, da ji pove.</p><p>“Kaj je rekla?”</p><p>“Beh, ona je rekla, da bi rajši šla tja na hišo in skočila dol.”</p><p>“Beh, vprašajte ta srednjo.”</p><p>Je šel k drugi hčerki: “Marija, riba me je vprašala, če bi jo hotela vzeti za moža?”</p><p>“Ma, ali ste zmešani, raje se vržem skozi okno.” In tako je šel tja k ribi in rekel:</p><p>“Nič ni, je rekla, da se raje vrže skozi okno.”</p><p>“Eh, v redu.”</p><p>“Beh, tedaj, pojdite k najmlajši.”</p><p>“Je šel k najmlajši: “Ej, čuješ, riba me je vprašala, če bi jo hotela vzeti?”</p><p>“Ribo?” ona vpraša.</p><p>“Ja!”</p><p><span class="pagebreak" id="pb.46"> [46] </span>“Veste kaj, oča, riba nam je pomagala, imamo hišo, imamo denar, bom vzela ribo.”</p><p>“To bo začarano. Zakaj ta riba govori?”</p><p>“Jaz bom vzela ribo.”</p><p>Dovolj. Vzela je ribo, prišel je duhovnik, ju blagoslovil in sta bila mož in žena. Dobro. Vsi so se ji smejali, sestre, le oče si je mislil, da je to zelo resno, kar dela hči. Dobro, je šla spat in je vzela stol s seboj, vzela je tudi skledico z ribo in jo je dala tja k sebi. Ko je bila polnoč, je odbila ura polnoč, je prišel en lepi mož skozi vrata. Ona se je prestrašila. On reče:</p><p>“Nikar se ne boj, ker to sem jaz, riba. Sem začaran in ne smem videti sonca in šele ko je noč, sem tu pri tebi in ti si moja žena.”</p><p>In ona vesela, zadovoljna, sta se imela rada. To je bilo ob treh zjutraj, ko je sonce vzhajalo, in on je spet postal riba. In ji je rekel:</p><p>“Ne bodi žalostna, zvečer se spet vidiva.” Dobro, ona je bila zadovoljna.</p><p>In tako je minilo kar nekaj mesecev in hčerka je imela tudi eno teto in ta je prišla k njej, da bi jo videla. In reče teta:</p><p>“No, daj no, lepa moja hčerkica, ti si vzela eno ribo za moža in si tako vesela. Kako moreš biti tako vesela, ko imaš pa ribo za moža?”</p><p>“Ha, ribo, teta, to ni riba, o polnoči se spremeni v lepega, lepega moža!”</p><p>“Kako veš, da je lep, ali si ga videla?”</p><p>“Ne, nisem ga videla, on ne sme videti luči.”</p><p>“Ojme, ta je zmešana! Vzemi eno svečo, jo prižgi in jo daj notri v en lonec in ga skrij, in ko bo spal pri tebi, tedaj počasi vstani, da te ne sliši in vzemi svečo in poglej ga, pa boš videla, kakšen je.”</p><p>“Dobro bom, imate prav.” In je šla.</p><p>Ko je prišel mož k njej, sta se zopet ljubila, potem sta zaspala. Medtem, ko je on spal je ona vstala, vzela svečo in ga osvetlila.</p><p>“Ojme, lepa moja žena, kaj si naredila, nikoli več se ne bova videla!” In je izginil.</p><p>Ni ga bilo več v skledi, ni ga bilo več pri njej, on je šel spet v morje. Ga ni bilo več.</p><p>Tedaj ona, je bila vsa iz sebe, je skoraj znorela, ona je že pričakovala njegovega otroka. In je šla k očetu in mu je rekla:</p><p>“Lepi moj oča, lepe moje sestre, jaz bom imela enega otročiča od mojega moža in jaz sem naredila to, kar mi je rekla moja teta, sem mu posvetila s svečo <span class="pagebreak" id="pb.47"> [47] </span>in sem videla, kakšen je, je bil lep kot sonce in se je zbudil in ne vem, če bom še kdaj našla mojega moža, ali se bova še kdaj videla ali nikoli več.”</p><p>Tako se je poslovila od vseh. In je šla vzdolž obrežja, je šla za vodo in ga je klicala, toda nikjer ni slišala njegovega glasu in nikjer ni videla ribe. In uboga riba tu v morju, kjer je spet bila, se ni imela dobro: vse ribe so vedele, da to ni riba, vse so jo hotele pojesti. In tako je prestajala svojo nezasluženo kazen, kot je mogla.</p><p>In ta žena je šla, šla in je prišla do nekega drugega kraja. Tam je šla vprašat kraljico, če bi lahko ostala pri njej in počakala, dokler ne bo rodila otroka.</p><p>“Da.”</p><p>In ko je prišel čas, je rodila sina in kraljica jo je imela rada in ji je dala pestunjo, da ji je čuvala otroka. In otrok je spal sam v svoji sobici in tako tudi njegova mama. In ko je udarilo polnoč, je prišel mož skozi vrata tja k zibelki in je vzel otroka ven in ga je začel zibati in je govoril:</p><p>“Spi, spi, sinek moj!</p><p>Če bi zvonovi ne zvonili, luči ne gorele,</p><p>petelini ne peli,</p><p>zmerom zibat bi te htel!”</p><p>In to je trajalo, dokler ni vzšlo sonce. Tedaj je položil otroka spet v zibelko in je šel.</p><p>Tako je šlo naprej mnogo, dolgo časa, dokler ni nekega dne pestunja povedala kraljici to, kar je slišala v otrokovi sobi.</p><p>“Pa saj to ne more biti.” Reče: “Je, kraljica.”</p><p>Tedaj je šla kraljica k ženi in ji je povedala to, kar je poročala pestunja. In so se dogovorile, da bodo poslušale, kaj se bo zgodilo naslednjo noč.</p><p>“Se strinjamo!” so rekle.</p><p>Prišla je polnoč, je spet udarilo, so se odprla vrata, prišel je mož noter k zibelki, in kot sem vam že rekla, dokler ni vzšlo sonce, ga je imel tam v zibelki in ga je zibal.</p><p>Žena je začela jokati. Kraljica je rekla, da morajo pobiti vse peteline, niti en zvon ne sme zvoniti, niti en petelin kikirikati in nobena luč se ne sme prižgati. In tako so ostale in poslušale, kaj se bo zgodilo.</p><p>Noben zvon ni več zvonil, noben petelin več zjutraj kikirikal in nobena luč se ni smela prižgati.</p><p><span class="pagebreak" id="pb.48"> [48] </span>“Zdaj,” so rekle, “bomo videle, kaj se bo zgodilo to noč.”</p><p>In tako, ko je ponovno odbilo polnoč, je mož spet prišel k zibelki, vzel otroka in pel:</p><p>“Spi, spi, sinek moj!</p><p>Če bi zvonovi ne zvonili, luči ne gorele,</p><p>petelini ne peli,</p><p>zmerom zibat bi te htel!”</p><p>In niti en petelin ni zakikirikal, niti ena luč ni zagorela, niti en zvon ni zazvonil in tudi sonce ni vstalo. Imel je še vedno toliko moči, da je položil otroka v zibelko in se je je vlegel v posteljo in zaspal. Spal je tri noči in tri dni, ko se je zbudil, se je znašel sam v sobi. Tedaj je prišla do njega kraljica, ni ga poznala. In on ji reče:</p><p>“Čujte, no, kraljica, vi ste imeli enega sinčka, ki je nenadno izginil?”</p><p>“Ja.”</p><p>“Vidite, mati, tisti sin, to sem jaz.”</p><p>In ta žena, ki je tam pri vas, to je moja žena. In tisti sinček, ki sem ga zibal, ta je moj. Tako, da veste in zdaj se vrnimo domov, da povem, da sem rešen, in da me je moj sin rešil: sreča moje prihodnosti.”</p><p>In tako so se vsi podali na pot.</p><p>So prišli tja k hiši njenega očeta, toda oče je prepoznal samo svojo hčerko. “Vidiš, oče, naj ti predstavim mojega moža in mojega sina.”</p><p>Ko so sestre to slišale, je tista, ki je rekla, da se raje vrže dol s hiše, splezala na streho in se je vrgla doli; tista pa, ki je rekla, da se bo vrgla skozi okno, ker se noče poročiti z ribo, se je vrgla skozi okno. In tako je to bilo. So bili srečni, da so prišli in so ostali vsi skupaj. In on, ta riba, je ponovno živel s svojo materjo, poleg svoje žene in otroka.</p></div><div lang="sl" class="ss2" id="REP3"><h2 lang="sl"><span class="head"><span class="pagebreak" id="pb.49"> [49] </span><span style="font-weight:bold">3</span> Mož, baba in hudič</span></h2><div class="opener">Marcellina Madotto — Ćikarïnawa</div><p>Nekoč sta bila mož in žena in sta imela dvanajst otrok in možek, se ve, je bil ubogi, ko je imel toliko otrok. Torej je šel k potoku ribe lovit, da bi imel vsaj malo prigrizka in žena je spet nosila pod srcem, spet je bila noseča. In mož ni vedel, ker se je bala povedati, saj sta imela že dvanajst otrok, potem ona trinajsta in on štirinajsti in potem ta, ki ga bo še rodila. Raje je molčala, da ga ne bi užalostila. Tedaj mož, ki je šel na ribolov, zagleda prihajati lepega moža in ta gospod ga pozdravi in mu reče:</p><p>“Kje ste bili?”</p><p>On reče: “Sem šel, da bi ujel nekaj rib, da bi dal otrokom nekaj hrane,” pravi, “nikjer se ne da delati, ker nikjer ni dela, pa imamo toliko otrok. Ne vemo, kako bomo preživeli.”</p><p>Ker je mož samo tarnal, mu gospod reče: “Če se strinjate, vam dam jaz ves denar, ki ga rabite, toda morate mi obljubiti, da mi boste dali nekaj, kar ne veste, da imate v hiši.”</p><p>“Kako,” je rekel, “jaz vem za vse, kar imam v hiši.”</p><p>“Vendar,” pravi gospod, “vi ne veste, toda če mi obljubite,” pravi, “vam bom dal mnogo denarja.”</p><p>“Beh,” pravi, “vam bom dal,” je rekel.</p><p>“Torej,” odgovori gospod, “se vrnem čez leto in dan”.</p><p>Tedaj mu da denar in možek se vrne domov. Ves vesel izroči svoji ženi ribe in strese denar na mizo rekoč: “Na, teci kupit vsake stvari po malo, da bodo otroci siti, kajti,” pravi, “nikoli ne jemo dovolj.”</p><p>Žena pravi: “Kje si ukradel te denarje?” On odgovori: “Nisem jih ukradel.”</p><p>“Ma, daj no, lepi moj,” pravi, “kje si dobil toliko denarja, če ga nisi nikoli imel, ali si ubil koga ali si ga kje našel ali kaj?”</p><p>Mož reče: “Nisem niti ubil, niti ukradel, niti našel,” pravi, “ko sem se vračal od ribolova, sem srečal nekega finega gospoda, ki me je pozdravil in me je vprašal, kam grem. Povedal sem mu, kako stvari stojijo, da sem šel ribarit, <span class="pagebreak" id="pb.50"> [50] </span>da bi dal jesti našim otrokom in sem se malo potožil. On mi je rekel, da mi bo dal mnogo denarja, če mu obljubim eno reč, za katero ne vem, da jo imam pri hiši,” pravi. “Jaz pa vem za vse, kar imam pri hiši. Nazadnje sem mu obljubil in on mi je dal denar.”</p><p>“Jojmene,” je rekla, “ali ne veš, da spret nosim?”</p><p>Se udari mož po čelu in se začne jokati: “Dobri Bog,” pravi, “pa zakaj mi nisi tega povedala?”</p><p>“Pa,” reče, “nisem ti hotela povedati, da ne bi razžalostila še tebe.” On odgovori: “Kaj naj storiva?”</p><p>“Beh,” pravi ona, “bodi miren, to je moja skrb, “pusti, da pride,” pravi, “sigurno je vrag.”</p><p>Tako mineva čas, dokler ne pride deveti mesec in rodi tega fantiča.</p><p>Ko je minilo leto in dan, vidijo, da prihaja ta gospod k vratom. Tedaj je prišel po sinčka.</p><p>Žena mu reče: “Dali vam bomo sinka, vendar nam morate odgovoriti na tri uganke.”</p><p>Hudič je rekel: “Prav.”</p><p>Tedaj je ona šla v sobo in je prinesla en koš črne volne in en koš bele volne in mu je rekla:</p><p>“Tako, zdaj pa pojdite k potoku: ta mora postati bela in ta črna!”</p><p>Hudič je vzel najprej črno volno in jo je začel prati. Pral jo je tako zelo, tako zelo pri potoku, prav zares močno, toda bolj ko jo je pral, bolj je postajala črna.</p><p>“Hm, prekleta ženska!” pravi, “poglej sem, volna postaja vedno bolj črna!”</p><p>Tedaj prinese nazaj k hiši volno in reče: “Moja draga gospa, te volne ne morem oprati. Dajte mi drugo.”</p><p>Vrnil se je vrag z velikim zavihanim repom z belo volno k potoku in je toliko pral tam notri, je pral in tolkel volno po kamnih, vendar je ostala volna bela.</p><p>“Ma, glej,” je rekel vrag, ko se je vrnil k ženi, “tega ne morem rešiti, te reči!</p><p>Te stvari ne morem narediti črne!”</p><p>V hiši je ostal mož v sobi, medtem pa je šla žena v hlev. Tam si je spustila lase, da so ji padli prek telesa, potem se je slekla. Pred tem je naročila možu, naj pripelje hudiča, da bo uganil, kakšno žival imajo v hlevu.</p><p>“Če uspete uganiti, lahko vzamete malega, če pa ne boste uganili, bo mali ostal pri hiši,” reče mož.</p><p><span class="pagebreak" id="pb.51"> [51] </span>“Da, da,” pravi hudič, “odpeljite me v hlev, da vidim to žival!”</p><p>Šla sta v hlev. Žena je imela dolge lase počesane navzdol in velike dolge kite spredaj. In hudič je tako gledal: “Ma, kaj je to,” pravi, “kako je narejeno, nikoli še nisem videl podobne živali, ima dojke spredaj, ki visijo, zadaj ima rep, ima brado spredaj ali zadaj, ma, kako je narejena?” Pravi, “kar obdržite sinka in obdržite vso pamet, toda,” pravi, “jaz nisem še nikoli videl take živali, pa čeprav sem prehodil vse gore, toda take zveri še nisem videl!”</p><p>Kar ni mogel narediti hudič, je naredila žena. In zgodbe je konec. Tedaj, hudič je šel in je pustil otročiča.</p></div><div lang="sl" class="ss2" id="REP4"><h2 lang="sl"><span class="head"><span class="pagebreak" id="pb.52"> [52] </span><span style="font-weight:bold">4</span> Mož, ki je prodal vole</span></h2><div class="opener">Valentina Pielich — Tyna Wajtawa</div><p>Bil je nek mož, ki je imel lepe lepe vole in je rekel ženi: “Jutri je sejem in jaz grem tja na sejem prodajat vole.”</p><p>In je šel in mu je uspelo zaslužiti lep kupček denarja, in ko se je vračal, je nesel denar v sobo, ga položil v krušno omaro, to so bile te stare omare, kjer so imeli moko notri. Skrije denar prav med moko.</p><p>Toda v tej hiši so imeli deklo in gojili so prasce. Naslednji dan je dekla zelo zgodaj vstala, prej kot gospodar, in je lepo vzela moko, da bi skuhala prascem krop ali pa neko drugo jed. Odnesla jo je prascem in prasci so pojedli moko z mošnjičkom vred. Zjutraj, ko je mož vstal, je bila prva stvar, ki jo je storil, da je šel pogledat v omaro, toda ko jo je odprl, ni našel več mošnjička. On reče:</p><p>“Sem,” pravi, “so prišli lopovi včeraj zvečer in so mi ukradli denar,” pravi, “ali pa ga je ukradla dekla. Tukaj je ena reč!”</p><p>Dekla je rekla, da ni bila ona, on pa je trdil, da je bila, ona spet, da ne. “Tedaj veste kaj bom naredil? Ne ostane mi drugega, kot da grem k sveti ženi, ki vse ve in bo tudi vedela, kje je končal denar!”</p><p>Tako se je ubogi mož odločil, da bo šel, in je začel plezati na goro, kjer je živela sveta žena. In ko je prišel gor, je sedela pri ognjišču z dolgim rožnim vencem okoli vratu, dolgim do tal in se je pripravljala, da bo odžebrala rožni venec.</p><p>Pozdravi jo in ona mu odgovori: “Kaj pa vi tukaj?”</p><p>“Ojme,” pravi, “prodal sem vole,” pravi, “odnesel sem denar v hišo,” reče, “in sem ga dal na varno,” in nadaljuje, “ma, sedaj denarja več ne najdem nikjer. Vi, vi mi boste znali povedati, kdo ga je vzel.” In potem doda: “Ubil se bom, če ne najdem tega denarja.”</p><p>Tedaj je ona rekla: “Jaz,” pravi, “ne morem vam povedati takoj. Morate se najprej vrniti domov!”</p><p>“Kako domov,” pravi, “ali mi ne morete povedati takoj?!”</p><p><span class="pagebreak" id="pb.53"> [53] </span>“Ne,” pravi ona, “čez eno uro ali dve vam bom že lahko povedala. Vi,” pravi, “pojdite domov in se potem vrnite sem.”</p><p>Tedaj si je mož mislil: “Presneto, vrnem naj se domov!” Tam zadaj je bila ena kočica, veste, kot nekakšno zavetje in si je zmislil, da se bo tja skril, da ga ne bi videla.</p><p>“Beh,” je rekel, “jaz grem nazaj domov, za dve tri ure,” pravi on, “ali boste tedaj znali kaj odgovoriti?”</p><p>“Seveda,” je odgovorila žena.</p><p>Namesto tega pa se je skril v kočico. Čez kratek čas, morda je minilo četrt ure, morda pol, je zaslišal nek hrup tam notri in zagleda, kako je ženska prišla vsa skuštrana ven. Zažvižgala je tako močno, da je skoraj oglušel, ta, ki je bil v kočici, – vi boste vedeli, kako se temu reče: kolibica.</p><p>“Šment,” pravi, “to je slabo znamenje!”</p><p>Žena se za trenutek ustavi, potlej se prepriča, da jo nihče ne gleda. Nikogar ni bilo. Potem začne znova žvižgati še glasneje kot prej.</p><p>“Tukaj,” pravi, “to je slabo!” je pomislil. “Ej,” je rekel, “bomo videli, kaj je to za ena reč!”</p><p>Ona je še enkrat zažvižgala, zasliši eno kopitanje in je prišel en kozel. “Kaj je za ena reč?” reče on, “kaj mi imaš za povedati,” pravi, “prvič, ko si mi žvižgala, sem se znašel za devetimi gorami in drugič,” pravi, “sem se znašel za drugimi petimi gorami in zdaj,” pravi, “tretjič, sem prišel sem.”</p><p>“Stvari so take in take,” pravi ona. “Včeraj je nek mož prodal vole in,” pravi, “je prinesel denar domov in ga je dal na varno, toda denarja ne najde nikjer! Moraš mi povedati, kdo ga je ukradel.”</p><p>On reče: “Ko bo prišel, mu recite, da je prasec, tisti srednji – ker pri tisti hiši imajo prasce – in dekla je dala moko v korito in prasec, ta srednji, ima denar v trebuhu, vse, kar je mož zaslužil.”</p><p>Tedaj se mož, ko je to slišal, ni hotel več vrniti v hišo k ženi, ampak se je hitro spustil dol po gozdu in je dospel v hišo. Šel je po nož da bi zaklal prasca in potem, ko ga je zaklal, mu je vzel ven cel mošnjiček, takšen kot je bil.</p><p>Tedaj je on povedal po vsej deželi, kakšna je ta sveta žena, ki kliče vraga, da bi ugotovila, kdo je kradel.</p><p>Tako je to bilo, zgodba je končana. Tedaj so vsi vedeli, kakšna je ta sveta žena in nihče več ni šel tja.</p></div><div lang="sl" class="ss2" id="REP5"><h2 lang="sl"><span class="head"><span class="pagebreak" id="pb.54"> [54] </span><span style="font-weight:bold">5</span> Grdina in mravljica</span></h2><div class="opener">Vito Chinese Hoģin</div><p>Nekoč je bila neka stara žena, ki je živela izven vasi in je morala hoditi daleč po vodo, daleč, zares zelo, zelo daleč. In je zapadel sneg. Žena je vzela vedro in je šla po vodo. Ko se je vrnila domov, zagleda nekaj za ognjiščem in reče:</p><p>“Kdo si ti, tam zadaj za ognjiščem? Pojdi takoj iz moje hiše, jaz stanujem tukaj!”</p><p>Toda grdina je pokazala zobe.</p><p>“Pojdi ven, drugače grem iskat okrepitve!”</p><p>He, grdina ni imela namena zapustiti hiše, stala je za ognjiščem na toplem in je še naprej kazala zobe. Ojme, uboga žena je šla iskat ljudi, da bi ji pomagali. Toda niso je uspeli vreči ven. Tedaj je šla iskat jelena, medveda, volka, skratka strnili so sile, pritisnili na grdino tam notri v hiši, toda niso uspeli. Ko so videli, da ne zmorejo, je vsak odšel po svoji poti, pustivši tam staro ženo, ki je hodila jokajoč med smrekami v snegu.</p><p>Tam pa je bila mravljica: “Zakaj jočete gospa?”</p><p>Stara žena odgovori: “Ali ne smem jokati, ko pa imam grdinico v hiši?”</p><p>“Oh,” reče mravljica, “če je samo to, jo bom jaz vrgla ven!”</p><p>Ko je to slišala, se je žena začela smejati: “Kako neki? Poklicala sem že ne vem koliko ljudi, ki so jo tolkli z vilami in lopatami, pa ni hotela oditi. Kako jo boš ugnala ti, ko si tako majcena?”</p><p>“Ne skrbite, v trenutku bo grdinica zunaj. Pokažite mi samo, kje stanujete.”</p><p>Tedaj sta šli k hiši. Ko sta prišli tja, je mravljica pokukala skozi vrata in zagledala grdinico, ki se je grela za ognjiščem. Toda kako bo uspela mravljica. Pa vendar je šla počasi, počasi na majhen sedež, od tam na veliki sedež in potem za ognjišče. Splezala je gori po krilu in pičila grdinico v rit in ta je skočila na mali stol.</p><p>“Ojme,” je rekla ženica, “prej je bila za ognjiščem, sedaj je celo skočila na sedež!”</p><p><span class="pagebreak" id="pb.55"> [55] </span>Počasi, počasi, se mravljica obrne okoli, se ji približala in jo ponovno piči v rit. Zdaj skoči grdina na veliki sedež.</p><p>Ženica reče: “Prej je bila samo na malem stolu, zdaj je že na velikem! Kdo le jo bo uspel vreči ven?”</p><p>Počasi, počasi, se mravljica približa grdinici in jo piči v rit, da skoči na krušno skrinjo.</p><p>Ženica reče: “To je še slabše, zdaj je na krušni skrinji!”</p><p>Vendar mravljica se počasi, počasi, s svojo sveto mirnostjo, vzpne gori in grdino ponovno piči v rit: skočila je na polico. Tedaj, ko je bila na polici, je pobila vse posode, ki so bile iz gline, kakršne so uporabljali v tistih časih. Mravljica pa je šla počasi, počasi gori in doli, in ko je prišla na vrh, jo je spet pičila tja v rit in ona je skočila ven na prag. Ah, ženica je bila tam zunaj vsa vesela, ko je videla grdino pri vhodu, toda ta se je hotela vrniti za ognjišče. Hitro je mravljica splezala gor in jo še enkrat pičila v rit. Poskočila je grdina taja, kjer je bil prepad, si zlomila veliki zob in se zvrnila čez rob ter umrla.</p><p>Tako je bila ženica zadovoljna, da je vrgla ven iz hiše grdinico. In zdaj je zgodbe konec.</p></div><div lang="sl" class="ss2" id="REP6"><h2 lang="sl"><span class="head"><span class="pagebreak" id="pb.56"> [56] </span><span style="font-weight:bold">6</span> Lisica, ki je hotela zmeriti goro Stožje</span></h2><div class="opener">Anna di Battista Fefawa</div><p>Nekoč je bila lisica, ki ni vedela, kako bi si priskrbela meso za svoje mladiče. Tako je nekega dne šla in je hodila, hodila, hodila, dokler ni srečala mačke. Poklicala jo je, toda mačka ni hotela iti dol k lisici, ker se je bala. Lisica ji reče:</p><p>“Pridi dol, nič ti ne bom storila.”</p><p>Tedaj lisica še reče: “Treba je zmeriti to goro tam, ker nihče ne ve, kako je visoka, toda,” pravi, “ne moreva jo zmeriti sami.” In nadaljuje rekoč: “Ti, tamle gori,” pravi, “poglej, če lahko pregovoriš petelina.”</p><p>Tako je šla mačka tja gor in je petelina dobro zmešala, dobro, dobro, dokler se ni strinjal tudi petelin, da gredo skupaj. Tedaj je lisica rekla:</p><p>“Moramo dobro hoditi ta večer, da bomo zjutraj že gori, kajti, če bomo šli jutri, bomo prišli na vrh preveč utrujeni, da bi lahko izmerili goro, na poti navzdol.”</p><p>“Dobro,” sta odgovorila. In tako so se odpravili zvečer. Mačka, ki je bila sita, in pa petelin sta šla naprej. Lisica tam zadaj, pa je komaj hodila za njima, je sopihala, da je skoraj spustila dušo.</p><p>In ko so prišli na vrh, reče: “Uboga jaz,” pravi lisica, “jaz bom šla spat sem, pod ta kamen; in ti mačka,” pravi, “kam boš šla ti?”</p><p>“Nabrala bom nekaj suhega listja in bom legla notri.”</p><p>In petelin reče: “Jaz bom šel na to drevo, in ko bom trikrat zakikirikal, vstanita, da bomo začeli delati.”</p><p>“Dobro,” sta odgovorili lisica in mačka.</p><p>Toda lisica ni zaspala, ker je čakala na to, da bo petelin zapel. Tedaj, komaj ga je zaslišala zapeti, je zlezla gor, tiho, tiho, da bi dobro slišala, kje poje. Ko je zapel tretjič, ji je uspelo videti, kje je. Tedaj pa je že tudi mačka slišala, da petelin poje. V trenutku, ko se je petelin spustil na zemljo, ubožec, ga je lisica zgrabila.</p><p>Dogovorjeno je bilo, da bo lisica napisala, kako visoka je gora; mačka naj bi bila geometer, ker drži rep vselej visoko v zrak, ona bi morala meriti. In <span class="pagebreak" id="pb.57"> [57] </span>petelin bi delal jame, kamor bi zasadili palice, ker on ima kljun, veš. Tako bi lahko zmerili célo goro do vznožja.</p><p>Toda, ko je mačka videla, da je lisica pojedla petelina, je zasukala rep in se je vrnila dol hitrih nog. Tako ne bomo nikoli vedeli, kako visoka je ta gora.</p></div><div lang="sl" class="ss2" id="REP7"><h2 lang="sl"><span class="head"><span class="pagebreak" id="pb.58"> [58] </span><span style="font-weight:bold">7</span> Domov, domov Bruna, Maura!</span></h2><div class="opener">Maria Paletti Rozaljina</div><p>Bila je nekoč ena stara žena v naši vasi. In je imela planino tam gori na Karnici, je imela kočo, kjer je imela krave in prasca in teleta in ovce in koze in tudi kokoši. Vso živino je imela. Ampak, veste, namesto, da bi prignala živino domov za malo mašo – kot pravimo, za septembrsko Marijo – je ona čakala pozno v jesen. In tam gori je bila ona sama in je spustila krave vsepovsod, na desno in na levo. Krave so ji dajale mnogo mleka, ker so jedle zadnjo travo – otavo, veste.</p><p>Tako je čas minil in prišel je mesec oktober in ona je bila še vedno tam gori na Karnici. In tako, veste, en večer je predla volno, je predla štrene in je imela malo svetilko, razbito in okrušeno. Je predla volno in malo stran je vpilo:</p><p>“Domov, domov Minija, domov, domov Bruna, Mavra!”</p><p>Je vpilo, ker ona je imela kravi, ki jima je bilo ime Bruna in drugi Maura. In ona, ta stara, je bila Minija.</p><p>In, seveda, ona se ni bala ničesar, je zavpila:</p><p>“Hej, končam še ta klobčič, potem bom že šla spat!”</p><p>Tedaj je končala še eno kodeljo in potem je šla spat. In zjutraj, ko je vstala, je bilo snega do kolena in ona ni mogla niti stopiti do hleva. Uboga ženska je morala kidati sneg, vsaj toliko, da je mogla hoditi krave nahranit in celo ena krava se je komaj otelila.</p><p>Doli v vasi je imela mnogo sinov, imela je šest sinov. In ko so oni videli, da je padel sneg tudi doli v vasi, kaj je bilo šele gori na Karnici! To veste, saj ste bili gori tudi vi. To je bilo visoko! Tedaj so vzeli koše vseh vrst, velike in male koše in so šli gor. Morali so obuti škornje. In ko so prišli gor, je baba jokala. Oni so si zadegali: eden prasca, eden je vzel kokoši, eden je moral vzeti orodje in eden je nesel babo. Potem so dali verigo kravam okoli vratov in so se odpravili domov. In doma so ljudje govorili:</p><p>“Hej, je v hudih težavah žena tam gori.”</p><p><span class="pagebreak" id="pb.59"> [59] </span>Toda žena se ni vrnila v dolino, ampak se je ustavila v koči, ki so jo imeli tostran reke, tja so tudi prignali krave. Od tod je prišla žena domov šele, ko je bil že skoraj božič.</p><p>Tako, zdaj je konec.</p></div></div></div></body></html>