<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Szlovén mesemondók 2</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 lang="hu" class="maintitle"><span class="head">Szlovén mesemondók 2</span></h1><div lang="hu" class="summary" id="index-back.1_div.4"><div class="pagebreak" id="pb.391"> [391] </div><div class="ss3" id="index-back.1_div.4_div.1"><h2><span class="head">A Rába-vidéki szlovének népköltészete Mesék és mondák Milko Matičetov hangfelvételeiből</span></h2><p>A Rába-vidéki mesék és mondák, valamint más népköltészeti alkotások könyv alakban történő kiadása különösen értékes a Rába-vidéki és az anyaországi szlovének számára. A szlovén kulturális örökség ezen részének megjelentetése annál is inkább fontos, mivel a Milko Matičetov által a magyaroszági Rába-vidéken 1970-ben gyűjtött elbeszélések nagyon színvonalasak és ma már nem lennének összegyűjthetőek e területen. A mágnesszalagokra a Mura-vidéki nyelvjárás Rába-vidéki tájszólásaiban rögzített gazdag gyűjtés, amelyet a Szlovén Tudományos és Művészeti Akadémia Tudományos Kutatóközpontjának Szlovén Néprajzi Intézete őriz, közzététel híján évtizedekig az intézet archívumában hevert. Csak az anyaországi és a nyelvjárást jól ismerő Rába-vidéki szakemberek összefogása révén vált lehetővé a munka véghezvitele.</p><p>A könyvben a hangfelvételekről lejegyzett szövegeket egyszerűsített nyelvjárási átiratban adjuk közre, azaz a hagyományos szlovén betűkészlettel, megőrizve egyúttal a szókészletet és a prozódiai különlegességeket. Az összes szöveg olvasható szlovén irodalmi nyelven is, két elbeszélést pedig példaként fonetikus tájnyelvi átiratban is közlünk.</p><p>A bevezető részben olyan tanulmányok olvashatók, amelyek bemutatják a Rába-vidéki szlovének elbeszélő kultúráját és nyelvét, továbbá adatok olvashatók a Milko Matičetovnak meséket és mondákat elbeszélő adatközlőkről. A Rába-vidéki szlovén népköltészet tudományos rendszerezésével a Rába-vidéki mesék beilleszkednek a nemzetközi környezetbe, így lehetővé téve az összehasonlító elemzéseket. Felhívjuk a figyelmet a különböző települések eltérő nyelvhasználatára, leírjuk azok jellegzetességeit, a könyv végén pedig közreadunk egy kisebb szószedetet Rába-vidéki szókészlettel, így őrizve meg és dokumentáltva az ottani szlovének nyelvét. A könyv különösen fontos a fiatalok számára, akik gyakran már nem beszélik az otthoni nyelvjárást, de a szlovén irodalmi nyelvet sem ismerik tökéletesen.</p><p>»A Rába-vidék népköltészete« című könyv 238 elbeszélést tartalmaz, melyek többsége népmese vagy monda. Az elbeszélések túlnyomó részében (75) mítikus elemeket találunk. Állatmeséből 6, tündérmeséből 23, legendameséből 20, igaz történetből 10, az ostoba ördögről szóló meséből 10, tréfás meséből 14 és formulameséből 6 egységet tartalmaz. A mondák között a legendák mellett túlnyomórészt tréfás történeteket találunk, tizenhetet, miközben a történeti mondákból csak nyolcat. A többi elbeszélés mágikus eljárások szövege (pl. jóslás), népszokás leírása, találós kérdés illetve szójáték gyerekeknek (49). Sok mesének és mondának megtalálható a nemzetközi változata, elsősorban az európai népköltészetben. A Rába-vidéki mesékben és mondákban különösen hangsúlyos a nyugati (szlovén és részben osztrák) valamint a keleti (magyar) elbeszélő hagyomány együttes hatása.</p></div></div></div></body></html>