<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Pripovedi v knjižnem jeziku</title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"><span class="head"><span style="font-variant: small-caps">Pripovedi v knjižnem jeziku</span></span></h1><div class="ss1" id="index-body.1_div.2"><div class="pagebreak" id="pb.201"> [201] </div><div class="ss2" id="index-body.1_div.2_div.1"><div class="pagebreak" id="pb.202"> [202] </div><h2><span class="head">Živalske pravljice</span></h2><div class="ss3" id="index-body.1_div.2_div.1_div.1"><h3><span class="head"><span style="font-variant: small-caps">1. Volk in lisica se vojskujeta</span></span></h3><p>Nekoč je živel stari oče, ki je imel staro ženo. Onadva pa sta imela enega volka. Tisti volk je bil že zelo star in ga je gospodar pregnal od hiše. Volk je šel po gozdu in se srečal z lisico. Lisica ga je vprašala:</p><p>»Kam pa greš tako žalostno?«</p><p>Volk ji je rekel, da ga je gospodar pregnal od hiše in si gre zdaj malo hrane spravit.</p><p>Takrat pa lisica pravi volku: »Kaj pa mi daš, če te jaz nazaj k hiši spravim?«</p><p>Volk si je mislil: »Kaj pa naj ti dam, ko nimam ničesar?«</p><p>Lisica pa je rekla:</p><p>»Daj mi sedem kokoši in enega petelinčka.«</p><p>Dobro, volk je privolil in odšel nazaj domov.</p><p>Zjutraj je mati šla z otročičkom ven na njivo, dete pustila pri njivi in šla noter travo žet. Volk se je usedel pri otročičku. Opoldne pa pride lisica, zgrabi dete in dirja proti gozdu. Volk pa laja in leti za njo, ko jo že skoraj zgrabi, pa lisica spusti dete, volk ga vzame in nese nazaj k materi.</p><p>Mati gre domov in pravi možu:</p><p>»Ja, veš, če mi tega volka ne bi imeli, ti ne bi več imel otroka.«</p><p>Zdaj so volku vsega dobrega dajali, za jesti in piti. Potem pa zvečer pride lisica in prosi, kar ji je volk obljubil, da ji dá.</p><p>Takrat pa si je volk mislil:</p><p>»Zdaj pa če bom lajal, bo lisica jezna. Če ne bom lajal, bo gospodar besen. Kaj pa naj, ah, zdaj storim?«</p><p>Nato je pa vendar lajal. Gospodar je pritekel ven s puško in lisico skoraj ustrelil.</p><p>Nekoč je volk spet nekaj po gozdu hodil in se srečal z lisico.</p><p>Lisica mu je rekla:</p><p>»Vidiš, nisi mi dal, kar sem te prosila, zdaj se pridi z mano bojevat.«</p><p>Volk je žalostno odšel domov in naslednje jutro šel po gozdu. Tam se je srečal z mačkom.</p><p>Maček pravi:</p><p>»Kam pa greš tako žalostno?«</p><p>»Ja, grem se bojevat z lisico.«</p><p>»Ja, bom pa še jaz šel s tabo.«</p><p>Dobro, gresta dalje, se srečata z gosjo.</p><p>Gos ju vpraša:</p><p>»Kam pa gresta tako žalostno?«</p><p>»Ja, midva se greva bojevat z lisico.«</p><p>»Ja, bom pa še jaz šla z vama in bomo trije.«</p><p>»Na, dobro, pridi.«</p><p><span class="pagebreak" id="pb.203"> [203] </span>Šli so vsi trije, pa ko so prišli do brega, je tam stala lisica z volkom in medvedom. Vsi skupaj, vsi trije so bili močni. Maček je ravno dvignil rep pokonci in lisica je zakričala:</p><p>»Prijatelji, bežite, tudi puško že nesejo!«</p><p>In so vsi skupaj zbežali. Približeval se je večer, kaj pa bojo zdaj naredili, kje bojo imeli prenočišče. Nato se je maček povzpel na drevo in zagledal svetlobo. In so šli tja, tam v tisti hiši pa je domovalo sedem razbojnikov. Tistih lopovov pa ni bilo doma, ker so odšli krast. Do takrat pa so se ti trije najedli vsega dobrega, meso, zavitke. Takrat pa, ko so se lopovi vrnili domov, je najprej vstopil le eden. Ko je šel skozi vrata, je bila v kotu gos, ki ga je uščipnila, stopil je k mizi, tam ga je ugriznil volk, segel je proti peči, tam ga je maček popraskal. Kaj pa zdaj? Pobegnil je ven in rekel pajdašem:</p><p>»Prijatelji, pridite, tukaj so se nastanili vragi!« Zdaj je bil med njimi eden, ki jim ni verjel, tudi tisti je vstopil. Šel je skozi vrata, gos ga je uščipnila, stopil je k mizi, volk ga je ugriznil, segel je proti peči, tam pa ga je maček popraskal. Zbežal je ven in so vsi skupaj ušli.</p><p>Naslednji dan so zgodaj zjutraj vstali, volk se je vrnil domov. In vsi skupaj so odšli nazaj domov. Gospodar volka po tem ni več preganjal in mu je zmeraj dajal dobro hrano, pa še zdaj živi, če niso umrli.</p><p><span style="font-weight:bold">András Csabai:</span> Potem ni bil volk, potem je bil pes, ne?</p><p><span style="font-weight:bold">Pripovedovalec:</span> Pes.</p><p><span style="font-weight:bold">Matičetov:</span> To si ti bral?</p><p><span style="font-weight:bold">Pripovedovalec:</span> Tudi to sem slišal.</p><p><span style="font-weight:bold">Matičetov:</span> Slišal. Od tega starega Boslina?</p><p><span style="font-weight:bold">Pripovedovalec:</span> Ja.</p><p><span style="font-weight:bold">András Csabai:</span> Mislim, da ni bil volk, ampak pes.</p><p><span style="font-weight:bold">Matičetov:</span> Pes.</p><p><span style="font-weight:bold">Pripovedovalec:</span> Pes.</p></div><div class="ss3" id="index-body.1_div.2_div.1_div.2"><h3><span class="head"><span style="font-variant: small-caps">2. Stari pes</span></span></h3><p>Nekoč je živel kmet in je imel starega psa. Pes je že oglušel, kmet pa ga je hotel ubiti. Postal je zelo žalosten in tako je šel. Prišel je volk in ga vprašal, zakaj je tako žalosten.</p><p>»Ah, jaz sem že star in me hoče gospodar ubiti.«</p><p>Ta pa pravi: »Jaz bom zvečer prišel po kokoši, ti malo tekaj in lajaj, da me boš s tem pregnal. Potem te bo gospodar imel spet rad.«</p><p>Zares je bilo tako. Ko se je zvečerilo, je prišel volk po kokoši. Ja, pes je pritekel in močno lajal, volk je moral oditi. Na, od tedaj je kmet spet imel rad svojega psa.</p><p>Ja, onadva sta se srečala tudi naslednji večer in volk je rekel: »Zdaj mi moraš dati kokoš, ker sem te spet obranil pred smrtjo.«</p><p>Pes tega ni hotel dovoliti, je spet lajal na njega in volk je spet moral zbežati.</p><p>Takrat mu je poslal sporočilo, naj se tam pa tam srečata. Mora priti, da napravita obračun za to. Ko je prišel tisti čas, ko bi moral pes priti na sestanek, je hodil počasi. Takrat je mimo pritekel maček in ga vprašal:</p><p>»Zakaj si tako žalosten?«</p><p><span class="pagebreak" id="pb.204"> [204] </span>»Ja, tja in tja moram priti na sestanek.«</p><p>»Tudi jaz pojdem s teboj.«</p><p>No, pa sta šla skupaj. Ko sta se približevala, se je volk že ustrašil, da prihajata kar dva. Pes pa je bil vesel, da mu volk ni storil nič žalega, pa je rep pokonci držal. Takrat je volk videl, da prihaja pes in za njim še eden, ki nosi sabljo. Repa sta pokonci držala. Medved je rekel volku:</p><p>»Ti, jaz bom splezal gor.« Medved je splezal na bor. »Ti se skrij tu v stelji, da te ne najdejo, pa boš videl, kaj bojo delali.«</p><p>Onadva prispeta, tam ni nikogar. Eden je bil na boru, drugi pa se je skril v steljo. Takrat je maček videl, da se v stelji nekaj giblje, mislil je, da je miš. Naenkrat je skočil tja, nakar se je volk ustrašil in zbežal. Nato je splezal na drevo, tam pa je bil spet drugi, ki je skočil dol. In tako je obranil oba.</p><p><span style="font-weight:bold">Matičetov:</span> Tak je te pripovesti konec.</p><p><span style="font-weight:bold">Pripovedovalec:</span> Tako se konča pravljica, ja.</p><p><span style="font-weight:bold">Matičetov:</span> Kdo vam je povedal, kje ste slišali?</p><p><span style="font-weight:bold">Pripovedovalec:</span> To sem jaz bral v knjigi.</p></div><div class="ss3" id="index-body.1_div.2_div.1_div.3"><h3><span class="head"><a class="link_ref" href="/media/01"><img class="graphic" src="media/Porabske CD.jpg" alt=""/></a>, <a class="link_ref" href="-"><img class="graphic" src="media/Porabske CD.jpg" alt=""/></a>, <a class="link_ref" href="Skladba"><img class="graphic" src="media/Porabske CD.jpg" alt=""/></a>, in <a class="link_ref" href="1.mp3"><img class="graphic" src="media/Porabske CD.jpg" alt=""/></a> <span style="font-variant: small-caps">3. Lisica in polž tekmujeta</span></span></h3><p>Nekoč, nekega lepega jesenskega večera je v gozdu ležala lisica in se na soncu grela. No, in ko se tam greje, vidi, da mimo leze polž. Lisica ga gleda, kako počasi se vleče. No, in mu reče: »No, ti lenoba! Kako pa boš živel, ko si tako len, da se sploh ne moreš obračati in se hitreje vleči?« »No, ti zvitorepka, ti se oglašaš, grem stavit s teboj, da bom hitreje tekel kot ti.« »No, no, bi rada videla to, da bi bil ti bolj priden kot jaz!« »No, pa staviva, kdo bo prvi prišel v jamo, v dolino.«</p><p>No, stavita za eno kokoš. Dobro. Polž pa pravi: »Pa glej, jaz takoj grem. Pridi!« Ja, lisica se smeje: »Jaz imam še čas malo zaspati, dokler boš ti hodil, jaz stokrat pridem.«</p><p>Lisica se malo uleže na toplem soncu in gleda, ali polž že hodi. Vidi, da se polž vleče, toda zelo počasi. Ona ima še čas malo zadremati in spati. Res je zaspala, polž pa je opazil, da lisica spi. Obrnil se je in splezal lisici na rep. In se je tam skril. Lisica se prebudi: »Zdaj pa bom šla pogledat polža, kako daleč je prišel. Ne more biti še niti na pol poti.« Lisica gre počasi, zelo počasi gre. Ja, ko je prišla že skorajda do polovice in ni videla polža, je začela hitreje stopati. Ja, pa ga nikjer ni. Pride skoraj do doline, polža pa ni. »Mogoče je šel po drugi poti dol,« si misli. Obrne se in se ozira nazaj, če se polž ne vleče kje drugje. No, in zasliši glas, kako polž kriči: »No, teta botra, zvitorepka! Kaj pa gledate gor po hribu? Jaz sem že pol ure tukaj in vas čakam.« Obrne se in ne vidi, da je polž že spodaj za njo. Medtem ko se je ona obrnila, se je polž spustil z repa in se potegnil stran. No, tako je polž dobil, za kar sta stavila. Kokoš. Le da on kokoši ni mogel rabiti in mu je cela zgnila. Lisica pa se je morala osramočena skriti pred njim, da je tako pametna žival, zvita žival – polž jo je imenoval zvitorepka – izgubila pravdo. Slinavec je premagal lisico.</p><p><span style="font-weight:bold">Matičetov:</span> Je to pripovedoval oče?</p><p><span style="font-weight:bold">Pripovedovalec:</span> Ne, tisti Krajcarin Sejpek, ki vam je toliko pripovedoval. To je nekoč pripovedoval njegov oče, ko smo luščili semena.</p></div><div class="ss3" id="index-body.1_div.2_div.1_div.4"><h3><span class="head"><span class="pagebreak" id="pb.205"> [205] </span> <span style="font-variant: small-caps">4. Pes in mačka</span></span></h3><p>Zakaj se maček in pes ne marata?</p><p>Bila sta pri isti hiši, pes pa je šel na svatbo. Imel je, podedoval je denar. Potisnil ga je za slamo na podstrešju in rekel mačku, naj pazi na njegovo dediščino, da je ne pojejo miši. Odšel je in se vrnil, takoj je šel gor na podstrešje gledat svojo dediščino. Denarja ni bilo, miši so pojedle ves njegov denar. No, od takrat se maček in pes ne marata. Ker so celo dediščino pojedle miši. Zakaj ni pazil na miši, zakaj ni pojedel miši. Dalje ni.</p><p><span style="font-weight:bold">Matičetov:</span> A teh maček, da ni pojedel ...</p><p><span style="font-weight:bold">Pripovedovalka:</span> Zakaj jih maček ni pojedel, saj so miši pojedle papirnati denar.</p><p><span style="font-weight:bold">Matičetov:</span> Je to oče pripovedoval?</p><p><span style="font-weight:bold">Pripovedovalka:</span> Oče je to rekel. To je oče pripovedoval.</p></div><div class="ss3" id="index-body.1_div.2_div.1_div.5"><h3><span class="head"><span style="font-variant: small-caps">5. Od kdaj imajo mravlje kruljave noge?</span></span></h3><p>Bila je huda zima, bil je velik mraz, zajec je iskal svojo mater v gnezdu, da bi se pogrel. Tudi jež je imel slabo hišo, v kateri je prebival, in tudi hrane mu je zmanjkalo. Zapustil je svoje gnezdo in šel nekam po grmovju, po gozdu, da bi si našel kje dom. Gre in najde veliko mravljišče. Pri vratih je stala vratarka, ki jo je prosil, naj bo tako dobra in ga spusti noter. Zmanjkuje mu namreč hrane in tudi bivališča nima. Ja, ona ga ne sme sama spustiti, njej ukazujejo drugi. Naj gre vprašat voditeljico, če ga lahko spusti. Vrnila se je. »Ja, rekla je, da ga ne sme spustiti, ker imajo že sami zase premalo živeža.« In jo je toliko prosjačil, da ga je vseeno spustila. Saj bo pri miru in se ne bo preveč premikal, le čepel bo v kakem kotu. Hrano jim bo prav tako vrnil.</p><p>V redu, vratarka zapre vrata. Komaj je zaprla vrata, je spet prišel nekdo. »Ja kdo pa je zdaj?« »Joj, jaz sem, lisica.« »Kaj pa je?« »Joj, hitro me spustite, pes me preganja. Naj me ne ujame. Več ne morem dalje bežati.« Spet vpraša voditeljico mravelj, če jo lahko spusti. Ja, ne more je spustiti, sicer pa že imajo gosta, imajo že ježa, drugega ne more spustiti. In se vrne. Lisica še naprej prosjači, zato jo je vseeno spustila noter, naj gre, naj se skrije med njimi. Zares, spustila je tudi lisico. Spravila se je gor na klop in na klopi sedela. Ko se vratarka vrne k vratom, spet nekdo potrka. »No, kaj za en dan je danes, a ne bo konca?« Nekoga odpelje noter, potem pride že drugi, že tretji. Spet prosi, prišel je čriček. Prosjači, neusmiljeni krt mu je namreč razkopal celo bivališče in mu pojedel ves živež. Zdaj je brez hrane in tudi bivališča nima. Naj ga vendar spustijo, saj pojé le malo. »Ja, imamo že dva gosta, tretjega ne spustimo noter.« Naj vendar vpraša svojo voditeljico in ga spusti. In res gre vprašat. Ja, usmilile so se ga druge mravlje in ga spustile noter. Rekel je, da potrebuje zelo malo prostora, saj je majhen. In jih bo tudi kratkočasil, saj zna lepo igrati.</p><p>No, pa je res bilo tako. Čriček je igral na violino, mravlje pa so začele plesati z lisico. No, lisica je plesala, je imela velik rep. Ko je plesala, si je na ježu oskubila rep, jež je vse poskubil, ima namreč ostre bodice. Takrat se je lisica razjezila, da ji je (jež) cel rep oskubil, zato ga je treba vreči ven. Ja, in so mu rekli, naj gre ven. Ja, jež pa ni ubogal, <span class="pagebreak" id="pb.206"> [206] </span>no, in so ga mravlje zgrabile in ga vrgle ven, da jim ne bo več škode delal. Bale so se, da jih vse pobode ta iglar, ima namreč veliko igel, mislile so, da so tisto igle. No, zdaj so bili samo s čričkom in lisico. No, takrat so mravlje že rekle lisici, naj se tudi ona pobere in gre dalje, saj zmanjkuje hrane. Ja, lisica jih je potolažila. »Nikar se ne bojte, se bom jaz potrudila za živež.« Obilo hrane da ima. »Včeraj sem videla pri neki gospodinji, da je s služkinjo ves dan pekla pecivo. Pripravili sta veliko hrane.« Vse tisto sta shranili v shrambi in ona je videla, da tista shramba nima oken. Šla bo in ukradla tisto in bojo imeli hrano. Zares se je tisti večer lisica pobrala in odšla ven k tisti hiši. Ni bilo okna in je skočila noter in je pobrala veliko hrane in jo prinesla mravljam in tudi čričku. No, in so dobro živeli.</p><p>Nekaj dni je tisto trajalo. Spet je šlo proti koncu, saj je lisica potrebovala veliko živeža. Mravljam bi tisto zadostovalo nekaj let. Ja, spet je bilo treba iti po hrano. No, in je lisica spet znosila to hrano. Čriček pa jim je igral in so tam notri plesali. Čriček je nekoč rekel: »Ja, mi tu samo jemo, ve pa plešete, za pijačo pa nič ne skrbite.« No, lisica je rekla, da lahko ona tudi pijačo prinese, tam je tudi vino. Stekla je stran in prinesla velik sod vina. Na čep so ga udarili in pili. Potem pa so bili že pijani in so odšli plesat ven na večji prostor. Čriček je igral, mravlje in lisica pa so plesale. Samo to: mravlje so bile majhne, lisica pa velika in je vse mravlje pohodila. In od takrat imajo mravlje take krive noge, ker jim je lisica vse noge pomešala.</p><p>Te pripovedi je konec.</p><p><span style="font-weight:bold">Matičetov:</span> Kdo vam jo je povedal? Je oče ali ...</p><p><span style="font-weight:bold">Pripovedovalec:</span> Ne, to sem slišal od Madžarov pri vojakih, ki so pripovedovali ... Prevedena v slovenščino ni tako lepa kot takrat, ko so jo pripovedovali Madžari.</p></div><div class="ss3" id="index-body.1_div.2_div.1_div.6"><h3><span class="head"><a class="link_ref" href="/media/02"><img class="graphic" src="media/Porabske CD.jpg" alt=""/></a>, <a class="link_ref" href="-"><img class="graphic" src="media/Porabske CD.jpg" alt=""/></a>, <a class="link_ref" href="Skladba"><img class="graphic" src="media/Porabske CD.jpg" alt=""/></a>, in <a class="link_ref" href="2.mp3"><img class="graphic" src="media/Porabske CD.jpg" alt=""/></a> <span style="font-variant: small-caps">6. Dve miši</span></span></h3><p>Dve mladi miši sta se poročili. Pogovarjali sta se, kaj bo postala njuna prvorojenka, kaj bo iz nje. Kam naj jo dasta, ko se bo poročala ona. Mati miška je rekla: »Najmočnejšemu človeku na svetu, ki ga nihče ne premaga.« Rekli sta: »Sonce je najmočnejše, kajne?« Mož pa je rekel: »Ne, ni, kajti ko pride oblak, sonce ne sije.«</p><p>Nato sta rekli: »Oblaku.« »Ne, pride veter in ga raztrga.« Nato pa: »Dežju.« »Če bo imela dežnik, ne bo mokra.«</p><p>»Kaj naj zdaj storimo?« »Hrastu, ki zraste visoko. Močan je, hrast je močan. Njemu jo damo.«</p><p>»Pride drvar in ga poseka. Tudi on ni močan.«</p><p>Zdaj sta govorili: »Torej ni druge možnosti kot velika stavba. Če bo katera stavba dovolj velika, tista bo njen mož.« »Ja, ne govori tega! To še midva spodkopljeva. Stavbo.« Saj miš pregrize hišo.</p><p>Ja, oče je torej rekel materi: »Naj bo, torej, veš kaj, kljub vsemu jo dava miši.« In tako sta se poročila.</p></div></div><div class="ss2" id="index-body.1_div.2_div.2"><div class="pagebreak" id="pb.207"> [207] </div><h2><span class="head">Čudežne pravljice</span></h2><div class="ss3" id="index-body.1_div.2_div.2_div.1"><h3><span class="head"><a class="link_ref" href="/media/03"><img class="graphic" src="media/Porabske CD.jpg" alt=""/></a>, <a class="link_ref" href="-"><img class="graphic" src="media/Porabske CD.jpg" alt=""/></a>, <a class="link_ref" href="Skladba"><img class="graphic" src="media/Porabske CD.jpg" alt=""/></a>, in <a class="link_ref" href="3.mp3"><img class="graphic" src="media/Porabske CD.jpg" alt=""/></a> <span style="font-variant: small-caps">7. Čarobni dol</span></span></h3><p>Nekoč je živel velik gospod in tisti gospod je imel tri hčere. Pa so tiste hčere odrasle in je kar naprej prirejal gostije, na veliko. Pri njem je živel ribič. Tisti ribič je zmeraj lovil ribe za njegove gostije. Nekoč je gospod zapovedal, da se priredi velika pojedina, povabil je dosti velikašev in rekel ribiču, naj ulovi tri cente rib, tri metre rib, kajti potrebuje jih. Dobro. Ribič je šel in lovil ribe, pa nobena ni zgrabila. Še drugič je šel pa spet ni uspel.</p><p>Tretjič ga je vprašal: »Ja, kaj pa počneš, Janko, da mi tako dolgo nič ne ujameš?«</p><p>Pravi: »Ne morem ujeti, ne morem ujeti.«</p><p>»Še en dan ti dam, če mi ne ujameš, te nikoli več ne bom imel za svojega.«</p><p>Dobro. Ribič je bil zelo žalosten, nastavil je mreže, spet je lovil, spet ni ujel. Takrat je nekdo prišel pa mu je ribič rekel:</p><p>»Gospod, zakaj je tako, da ne morem ničesar uloviti?«</p><p>Prišel je nekdo, majhen fant, in se postavil pred njega in je rekel tako, pravi:</p><p>»Človek, ti ne moreš uloviti rib. Ti mi daj tisto, za kar ne veš,« pravi, »imel boš toliko rib, da jih ne boš mogel zvoziti domov.«</p><p>»Ja,« pravi, »za kar ne vem, tisto lahko podarim. Dobro, naj bo.«</p><p>»Tukaj se podpiši.«</p><p>On se je podpisal tam v tiste knjige.</p><p>»Dobro, zdaj pa pripravi mreže.«</p><p>Pripravil je mreže, kar naenkrat so vanje zašle ribe in jih je takoj ulovil. Gospodu je poslal odgovor, da jih vozi domov.</p><p>»No, vidiš, pa si se žalostil, da nimaš rib, koliko pa si jih zdaj spravil skupaj.«</p><p>Ja, dobro. Tista velika gostija je bila mimo, lepo so se poveselili.</p><p>Ribič pa je bil žalosten, da se mu je tako zgodilo, da je podaril tisto. Le zakaj se je tja podpisal? Ja, imel je ženo, gotovo veste, da je bila ta žena noseča in je rodila sina. Pa je tistega sina podaril, saj ni vedel, da je žena noseča.</p><p>No, je torej podaril, nato pa mu je povedala, da je zdaj tako in tako.</p><p>»Joj,« pravi, »jaz nisem sama.«</p><p>»Joj, tega pa jaz nisem vedel pa sem to dete podaril.«</p><p>»Joj,« pravi, »zdaj je vse zaman, je vse zaman. Več ne morem pomagati.«</p><p>Dete se je lepo rodilo, zdravo, z veselo materjo, vse je bilo lepo. Dete se je lepo učilo, sin. Ime mu je bilo Zalko.</p><p>Dobro, lepo je napredoval. Duhovnik je rekel in učitelji: »Lahko se izšola, kajti zelo dobre pameti je.« »Dobre pameti, za kaj pa naj bi se izšolal?« Pravi: »Vse lahko. Za župnika, duhovnika ali za kakšnega učitelja.« »Naj bo duhovnik.« »Ja,« pravi gospod, ki je bil z ribičem, »naj bo duhovnik.«</p><p><span class="pagebreak" id="pb.208"> [208] </span>On se je izšolal, vse lepo. Še preden pa je šel v šolo in mu je oče rezal kruh, so mu vselej tekle po licih solze. Takrat pa, ko je že hodil v šolo, je rekel očetu:</p><p>»Zakaj ti zmeraj točiš solze, kadar mi režeš kruh?«</p><p>Ja, oče mu ni hotel izdati. Ne. Takrat pa, ko se je že izšolal za gospoda, za duhovnika, je moral darovati mašo. Dvajset let je že minilo, moral je iti na tisto mesto, kakor je bilo podpisano. (Po dvajsetih letih ga moraš pripeljati sem na to mesto.)</p><p>Ja, ko se je lepo izšolal, je prišel domov, končal je, bil je izšolan duhovnik, in rekel:</p><p>»Oče, pojdite zdaj z menoj tja, kamor ste me dali. Vi mi niste izdali, ampak jaz to sam vem. Podarili ste me natanko pred dvajsetimi leti, danes morava iti na tisto mesto, kakor je rečeno. Kamor ste me podarili, kamor ste me prodali.«</p><p>Dobro, oče joče.</p><p>»Nič se ni treba jokati, oče, nikar se ne bojte, ne bo se mi slabo godilo. Če me boste ubogali, kakor vas jaz lepo naučim, kakor vam jaz povem, se vam ne bo nikoli slabo godilo in meni tudi ne. Pridem k vam nazaj.«</p><p>»Saj te bom ubogal.«</p><p>»Dobro, oče. Zdaj bo prišel h kopnemu z ladjo, jaz pa bom vstopil z levo nogo. Z desno pa bom še zunaj. Vi pa tako povejte: ’Sinek moj dragi, izročam te Bogu Očetu, Bogu Sinu in Bogu Svetemu duhu, Sveta trojica naj vselej ostane s teboj.’«</p><p>Dobro. Dvakrat mu je to ponovil in nato rekel:</p><p>»Oče, zdaj govorite, če boste zmogli, ne smete napačno povedati. Sicer bom uničen in pogubljen.«</p><p>Dobro, je rekel oče, no, zdaj dobro vidi, da se približuje ladja.</p><p>»Ne pozabite!«</p><p>Ladja je prišla zraven, on je vstopil z levo nogo pa z očmi pomignil očetu.</p><p>Oče je hitro rekel: »Sinek moj dragi, izročam te Bogu Očetu, Bogu Sinu in Bogu Svetemu duhu, Sveta trojica naj vselej ostane s teboj.«</p><p>Dobro. Nato se je odpeljal. Voda se je penila pa ga ni bilo več nikjer. Oča je pokleknil in na ves glas zajokal.</p><p>Gre. Daleč. Ko sta prispela, kaj je bilo? Naenkrat se je ladja dvignila pokonci in hudega ni bilo nikjer več. On pa je lahko stopil na suho. Izstopil je na suho in videl velik svet, lep, ki se je imenoval Čarobni dol. Vse je bilo zakleto, vse je bilo prekleto. Takšen Čarobni dol. Dobro. On tam premišljuje, kaj je to. Krave so otrdele, otroci so sedeli zunaj na paši. Niti eden ne reče besede, ne to, ne tisto, vse je mrtvo. Kaj je to? Bil je zelo utrujen, zmučen se je malo ulegel v senco. Malo je zaspal, ker se mu je dremalo, in k njemu je prišel angel in rekel:</p><p>»Zalko, Zalko, jaz ti želim dobro. Ti me ubogaj, ti boš ta svet odkupil in ta svet bo tvoj,« pravi, »tukaj boš imel vse, ženo in vse. To je krasna kraljevska palača, če jo odrešiš, dobiš hčer za ženo.«</p><p>Dobro. Zalko se je prebudil in vstopil. Vse je bilo pogrnjeno. Vse je bilo pripravljeno, pijača, hrana, vse na mizi. Saj bo jedel in pil ...</p><p>/--/--/</p><p>Angel je rekel, da se bo velika kača priplazila k njemu, če jo poljubi, odreši vse. Če pa je ne poljubi, bo tudi on pogubljen. To bi moral opraviti enkrat v treh dneh. Dobro. <span class="pagebreak" id="pb.209"> [209] </span></p><div class="figure"><img src="media/F209.jpg" alt="Pripovedovalka Djauklina Ana, Gornji Senik (foto: Mirko Ramovš 1970,&#xA;                        arhiv GNI ZRC SAZU)." id="f12" class="graphic"/><div class="caption">Pripovedovalka Djauklina Ana, Gornji Senik (foto: Mirko Ramovš 1970, arhiv GNI ZRC SAZU).</div></div><p>Jedel je in pil pa je zares prišla. Pa se ji ni približal, temveč je rekel: »Beži, hudoba, nimaš moči nad mano!«</p><p>Eh, kača se je odvlekla nazaj. On pa se je prestrašil, se malo usedel, postala je tema. Kaj pa bo zdaj tukaj, bo spal ali kaj? »Ah, zdaj ostanem tukaj, naj se mi zgodi kar koli.« In je ostal tam do jutra. Spal pa ni, ker se je bal.</p><p>Odšel je ven, spet na tisto mesto, kjer se je ponovno ulegel in zaspal. Drugič se je pojavila prikazen: »Zalko, Zalko, zakaj ne ubogaš? Pogubljen boš, ubogaj me!«</p><p><span class="pagebreak" id="pb.210"> [210] </span>Tudi drugič je pristopil k dobri pijači in hrani, je jedel in pil. Spet je prišla kača, imela je že dve glavi. Svojo in očetovo. Dobro, spet se ni odločil. »Joj, spet je odšla ven.« Takrat se mu je zdelo že čudno. »Kar koli bo z menoj, več kot umreti ne morem,« si je mislil. »Naj bo.«</p><p>Spet je storil tako, tretjič mu je angel rekel:</p><p>»No, zdaj imaš poslednjo priložnost, sicer si pogubljen na veke. Če zdaj ne storiš, si izgubljen.«</p><p>»A, kakor koli Bog dá, vsekakor bom to storil, naj bo, kar bo,« si je mislil. Je šel tja, jedel in pil, ko pa je ura udarila deset, je prišla kača s tremi glavami. Od očeta, matere in kraljeve hčere. Dobro. Sklonil se je, jo dvakrat pobožal in poljubil. Ko jo je poljubil, je tako grmelo, da se je palača skoraj porušila. Takrat pa je vse oživelo: igrala je godba, peli so pastirji, živina je mukala, vsi stoli so bili živi. Vse je bilo lepo, vojaki so bili in vse je bilo prelepo. Vidiš, vidiš ...</p><p>Takoj je šla in se oblekla in sta prišla tako oče kot mati in se veselila, da jih je odrešil. Takoj so rekli: »Zalko, Zalko, ti boš najin zet, najin odrešitelj.«</p><p>Jej, zbrali so se in spet imeli veliko gostijo. Lepo, saj je Zalko vse njihovo odrešil. In so se zelo ljubili.</p><p>Dobro. Poročila sta se in lepo živela. Kaj? Zalko se je spomnil svojega očeta. Oče zagotovo veliko misli na njega. Kaj naj stori, oče vendar ničesar ne ve o njem. Ženi se je zazdel precej nemiren in ga je vprašala:</p><p>»Zalko, kaj je s tabo, zakaj si tako nemiren? Zakaj nisi več tako vesel kakor si bil?«</p><p>»Ja,« pravi, »Elva, veliko premišljujem o tem, kaj moji starši doma počnejo. Mogoče si mislijo … oče je tako zelo jokal, ko sem jaz to naredil.«</p><p>»No, saj,« pravi, »naj bo, boš že šel.«</p><p>Spet premišljuje. Ona si je rekla:</p><p>»No, dobro, jaz ti dam kamen pa si ta kamen spravi v žep.«</p><p>No, nato mu je spakirala in mu dala kamen. On se je lepo poslovil od nje in staršev, da bo odpotoval na svoj dom.</p><p>Takrat mu je rekla:</p><p>»Ko boš zapustil palačo,« pravi, »in boš hodil, vzemi ta kamen in reci ’dragi moj prijatelj’, poglej skozi in reci, ’rad bi bil pri svojem očetu’. Boš hitro tam. Jaz pa bom sedem let čakala in se ne bom poročila. Če te sedem let ne bo, se bom znova omožila.«</p><p>Dobro. On je res šel, lepo sta se poslovila. In gre. Ko se malo oddalji od palače, res vzame kamen in pravi:</p><p>»Tako in tako, rad bi bil pri svojem očetu.«</p><p>Malo je še hodil in se mu je zdelo, »kako, da je še neka druga vas prav takšna kakor naša«. Gleda, »saj je to naša vas, kjer sem doma«. Pa še malo gleda, »pa saj sem doma«. Bil je zelo vesel.</p><p>»Jej,« pravi, »oče, to pa je naš grof!«</p><p>Dobro. Prispe domov. Mati je bila že zelo strta, toda oče je bil še v redu. Pa ga ni nihče prepoznal v tako lepem oblačilu in tako močnega. Kako bi pa takega kralja kdo poznal?</p><p>»Jej,« pravi, »Bog daj, dragi starši, še živite? Kaj me ne prepoznate? Saj sem vaš sin, Zalko. Ki ste me vi ...«</p><p><span class="pagebreak" id="pb.211"> [211] </span>»Jej, ne govori, si ti, Zalko?« sta takrat že trepetala. Preveč sta bila vesela, da sta nazaj dobila Zalka. On pa je veliko vsega prinesel s seboj, vse, kar je mogel, da materi nikoli več ni bilo treba delati.</p><p>Zdaj je odšel k tistemu grofu, ki je bil že nekoč. Tam pa tako, tiste tri hčere (o katerih sem govorila) še niso bile poročene, še zmeraj so bile samske.</p><p>»Kaj,« pravi, »Zalko, pa si nazaj prišel?«</p><p>On pa ni izdal, da je poročen pa kako je prišel tja. O tem ni ničesar povedal.</p><p>»Joj,« pravi, »pridi!« In tako, zmeraj se je lepo sprehajal z njimi pa so ga tam tudi pogostili pa vse.</p><p>»Joj, kako si se pa ti vrnil?«</p><p>»Ja,« pravi, »tako pa tako.«</p><p>Dotlej, dotlej, dokler ni priznal, da je tako in tako.</p><p>»Joj, ti ne hodi več tja nazaj, ker ne boš prispel.«</p><p>In tako. »Kako pa si ti,« pravi, »uspel priti?«</p><p>On pa ga je že imel nekaj v glavi in je pozabil, da ima kamen v žepu. Pa je tistim izdal, da je s kamnom tako in tako pa da ga ima v žepu, je vse razkril. One pa so ga še bolj napile in zdaj se je moral uleči. Kamen pa so izvlekle in si ga dale v žep. Nato so odšle domov.</p><p>Zalko se zbudi. Kaj? Ni opazil takoj. Nakar gleda: »Jaj, kako pa naj pridem domov, nimam kamna. Nikoli več ne pridem domov.« Ja, kaj? Ni mogel več domov. Leto dni je bil pri očetu, poldrugo leto. Jaj, on mora nazaj, saj ga tudi žena že komaj čaka. Bo šel, kakor koli Bog dá, on bo šel, kakor koli Bog dá.</p><p>Je šel. Od matere se je spet lepo poslovil in se napotil nazaj. Gre, gre, gre, pokrila ga je noč. Prišel je do stare koče, take zelo stare. V njej pa je živela mati, ki je imela šest sinov, pa so vsi lopovi bili. Ja, kaj? On se je z njimi šolal in niti eden od njih ni končal, ker so jih odpustili in so vsi šli za lopove. On pa je bil duhovnik in so ga prav tako poznali.</p><p>Mati je pravila: »Kdo pa si?«</p><p>Je potrkal, ker je bilo že zaklenjeno.</p><p>»Ta pa ta sem, tako in tako.«</p><p>Spustila ga je noter.</p><p>»Joj, kaj pa iščeš tukaj?« pravi. »Tukaj ni nikoli nikogar.«</p><p>»Kje pa jih imate? Nikogar nimate, niti moža več?«</p><p>»Imam, imam šest sinov, pa jih zdaj ni doma.«</p><p>»Ja, kam pa so šli? Kje pa so tedaj?«</p><p>»Pazi se,« pravi, »ker se vrnejo domov in te bojo tepli.«</p><p>»Meni nihče nič ne more,« je rekel Zalko, »meni nihče nič ne more. Naj bo, kar bo, jaz mislim, da mi nihče ne pride do živega.«</p><p>Ona mu je ponudila posteljo in je tam zaspal. Oni pridejo domov ob pol treh pa pravijo:</p><p>»No, mama, koga pa imaš tu?«</p><p>»Ja,« pravi, »imam enega, ki mu je ime Zalko.«</p><p>»Zalka? Saj smo se mi z njim šolali. Kje pa je?«</p><p>»Tam.«</p><p>»Jej,« pravi, »Zalko!«</p><p><span class="pagebreak" id="pb.212"> [212] </span>Pa tako in tako, o vsem so si pripovedovali, eno in drugo in vse.</p><p>»No, na kaj ste pa v tej noči naleteli? Kaj ste ukradli?« je rekel Zalko.</p><p>»Ja,« pravi, »smo zelo veliko srečo imeli. Smo takšen plašč ukradli, da če si ga kdo nadene, tistega nihče več ne bo videl, v tistem plašču.«</p><p>»Ah, kaj bi pa to, kje bi pa to bilo? Prinesite ga sem in mi ga pokažite, ker bi ga rad videl.«</p><p>Zares, dali so mu ga in si ga je nadel.</p><p>»Ali je lep?«</p><p>»Aj, seveda je lep!« Vsakega posebej je gledal.</p><p>»Me vidite?«</p><p>»Nič te ne vidimo.«</p><p>Je stopil dalje proti izhodu.</p><p>»Še vedno me ne vidite?«</p><p>»Ne.«</p><p>»Zbogom,« in je odšel s tistim plaščem.</p><p>Nato je šel. Hodil je in hodil in prišel daleč. Ja kaj, zelo rad bi prišel v Čarobni dol. Srečal je neko staro mater, ki je bila njegova botra. Pomagala mu je.</p><p>»Ja,« pravi, »Zalko, kam pa greš?«</p><p>»Ja,« pravi, »nazaj grem.«</p><p>»Hej, kmalu se ne boš vrnil tja. Vprašaj Sonce, Sonce povsod sije. Zagotovo ti pove, v katero smer je Čarobni dol.«</p><p>Zares je krenil proti Soncu. Nosil je tisti plašč, stopil je enkrat in rekel:</p><p>»Svetlo Sonce, če mi dovoliš, te vprašam: Kje je Čarobni dol? Moram priti tja.«</p><p>»Ja,« pravi, »dragi sin, jaz ne morem. Sijem povsod, toda tega ti ne morem povedati. Pojdi do Meseca, mogoče ti zna Mesec odgovoriti.«</p><p>Odšel je k Mesecu, Mesec je odvrnil podobno:</p><p>»Pojdi do Vetra. Veter najde vsako luknjo in te zagotovo pripelje tudi v Čarobni dol.«</p><p>Spet je krenil. Vetra ni bilo doma, ker je pihal, žena pa je bila doma.</p><p>»Jaj,« pravi, »kaj hodiš tukaj?«</p><p>»Ja,« pravi, »tako in tako. Gospodar znajo vse, ker so Veter.«</p><p>»Imaš prav, počakaj, da se vrne domov, pa ti bo povedal.«</p><p>Naenkrat je zatulilo skozi vrata.</p><p>»Ja,« pravi, »koga pa imaš tu?«</p><p>»Ja,« pravi, »nekega Zalka, ki išče Čarobni dol.«</p><p>»Zagotovo se bom prav tja napotil pihat, saj se ženi kraljeva hči, pa moram malo pihati, ker bo izredno vroče.«</p><p>On se je takoj spomnil, da je to njegova žena, saj druge tam ni. Dobro. Tako je do jutra bil tam, Veter mu je dal jesti in piti, jedel je in pil, nato so šli dalje.</p><p>»No, vidiš?« ga je pripeljal Veter. »Vidiš,« pravi, »svojo palačo?« Tam pa so se že zelo pripravljali, pripravljali so godbo, da bi šli k poroki, zbirali so se glasbeniki, vse lepo. On pa je oblekel plašč in vstopil v cerkev. Približevala sta se, čeprav je minilo šele poltretje leto, da bi se poročila. Obljubila je sedem let, pa je počakala le dve leti in pol. Vstopijo lepo, župnik stojijo pri oltarju, kakor je to v navadi. On se postavi zraven, <span class="pagebreak" id="pb.213"> [213] </span>nedaleč od župnika, tam ga nihče ni videl. Postavil se je in takrat, ko so župnik začeli brati in ju poročati, govoriti kot mora duhovnik, je on dregnil tisto knjigo. Knjiga je župniku padla iz rok.</p><p>»Kaj je to? Nekaj je narobe z vama, nista se dobro spovedala. Eden mora še enkrat k spovedi, ker se nista dobro spovedala, kar je greh.«</p><p>Dobro, še enkrat v spovednico. On tako ali tako ni imel grehov, ona pa ni počakala in tistega ni izdala, da bi morala čakati sedem let, pa jih ni bilo sedem. Dobro. Ona je vstopila in tam povedala, tedaj pa so župnik skočili in rekli:</p><p>»Živi, on živi, kaj pa misliš? On ni umrl, zato te ne morem poročiti. Ne morem. Pojdite lepo nazaj domov, jaz vaju ne morem poročiti, ker tvoj mož še živi, še ni umrl.«</p><p>On pa je tam stal. Dobro, grejo ven, on pa je odšel domov in si nadel kraljevsko oblačilo. Prišel je nazaj, in ko sta onadva zapustila cerkev, že tam zunaj, jo je lepo objel.</p><p>»Joj, Zalko se je vrnil, Zalko se je vrnil!«</p><p>Joj, tako velika ljubezen je to bila, takšna ... pa je ljubezen še danes, če ni zamrla.</p><p><span style="font-weight:bold">Matičetov:</span> Mamica, kje ste vi slišali to lepo pravljico?</p><p><span style="font-weight:bold">Pripovedovalka:</span> To so bile take knjige.</p><p><span style="font-weight:bold">Matičetov:</span> Knjige?</p><p><span style="font-weight:bold">Pripovedovalka:</span> Dosti smo jih imeli, veste. Ne vem, kdo mi je te knjige odnesel. Pet sem jih imela, veste. Pa vse sem prebrala. Poznate tudi Djanafejfo [Genovefo]? Ne? Pa tista je tudi lepa, ampak tista je preveč dolga.</p><p><span style="font-weight:bold">Matičetov:</span> Ta knjiga je bila v madžarskem jeziku?</p><p><span style="font-weight:bold">Pripovedovalka:</span> Ne, kranjska knjiga je bila.</p><p><span style="font-weight:bold">Matičetov:</span> Čaroven dau.</p><p><span style="font-weight:bold">András Csabai:</span> Madžarsko je naslov pravljice Elátkozott vár (Zakleti grad).</p></div><div class="ss3" id="index-body.1_div.2_div.2_div.2"><h3><span class="head"><span style="font-variant: small-caps">8. Nekoč je živel gospod</span></span></h3><p>Nekoč je živel gospod, neki velikaš. In je imel tri hčere. In je vselej pripravljal veselice in podobno. Nekoč pa je ukazal prirediti veliko pojedino. Šel je k ribiču in mu rekel:</p><p>»Ti mi ujemi tri cente rib, ker jih bom takrat in takrat potreboval.«</p><p>Dobro. Tisti je šel in lovil, toda nič ni zgrabilo. Prvi dan ni ujel ničesar. Drugi dan prav tako, spet ni nič zgrabilo. Tretji dan je šel tja in rekel, da nič ne zgrabi, kaj je to?</p><p>»Ja, nočeš, zato to govoriš!«</p><p>Šel je nazaj in nastavil mreže, toda spet ni ničesar ulovil. Takrat je prišel nekdo iz vode in rekel:</p><p>»Ti mi daj tisto, za kar ne veš. Potem ti bom jaz uredil.«</p><p>Ja, zares je razpel mrežo in rekel:</p><p>»Če ulovim, ti povem.«</p><p>»Ja, zdaj mi moraš najprej dati tisto, za kar ne veš, potem ti bom uredil.«</p><p>»Dobro, saj lahko jaz dam tisto, za kar ne vem. Ja, česa pa ne bi vedel.«</p><p>»Tukaj se podpišite v to knjigo.«</p><p>Pisal je, in ko se je podpisal, je drugi rekel:</p><p><span class="pagebreak" id="pb.214"> [214] </span>»Vaša žena je noseča, tisto dete se bo rodilo. Ko bo staro šestnajst let, ga morate pripeljati sem na to mesto.«</p><p>Dobro. Tistemu je bilo že zelo žal, vendar si ni mogel več pomagati. Prišel je, nastavil, nalovil je toliko rib, kolikor so jih potrebovali. Drugi so se veselili, on pa se ni mogel veseliti, bil je zelo nesrečen ...</p><p>Tega ženi ni hotel povedati. Samo tako jo vpraša doma:</p><p>»Kaj je s teboj?«</p><p>»Ja, jaz nisem več sama.«</p><p>Nič ni odvrnil na tisto, dobro.</p><p>Živeli so naprej, otrok se je rodil. Dobro. Vse je bilo lepo, otrok je odraščal. Pameten je bil! Dobro. Šel je v šolo. Veliko se je učil, nato pa so učitelji rekli, naj se izšola. Za kaj se bo izšolal?</p><p>»Kar hočeš, saj imaš dobro glavo.«</p><p>Tako se je odločil za duhovnika. Zares so ga dali za duhovnika in se je izšolal.</p><p>Ja, prišlo je šestnajsto leto, tisti je prišel domov iz šole, prišel domov in rekel:</p><p>»Ja, oče, me ne boste peljali na tisto mesto, kjer ste me prodali?«</p><p>»Le komu sem te jaz prodal?«</p><p>»Tam, kjer ste lovili ribe. Tam ste me prodali.«</p><p>Ni bilo treba več govoriti, saj je sin vedel že bolje kakor oče.</p><p>Oče se je zelo jokal. Preveč.</p><p>»Ni treba, oče, nič se ni treba jokati. Če me boste tako ubogali, kakor vam bom rekel, se bo vse dobro izšlo. In jaz se rešim teh muk.«</p><p>»Joj, dragi sin, samo da se rešiš.«</p><p>»Midva bova šla tja, in kar vam povem, oče, vi me ubogajte in tako lepo povejte tam. Ko bo on prišel s čolnom na tisto mesto, kjer ste me prodali, tako recite: ’Sin moj! Izročam te Bogu Očetu, Bogu Sinu in Svetemu duhu. Sveta trojica naj ostane zmeraj pri tebi.’«</p><p>Res. Šla sta po poti in je oče govoril in sin je rekel:</p><p>»Tako govorite, ne pozabite! Ko bom z levo nogo vstopil, bom z desno še zunaj. Takrat vi tisto hitro povejte, nato pa bom jaz vstopil in odšel.«</p><p>Zares sta prišla tja. Čakata, tisti pride. Od zadaj pokima sin očetu, ki hitro reče:</p><p>»Sin moj! Izročam te Bogu Očetu, Bogu Sinu in Svetemu duhu. Sveta trojica naj ostane zmeraj pri tebi.«</p><p>No, takrat se je voda zapenila in ladja je odplula. Oče pa je pokleknil in molil k Bogu.</p><p>Dobro, gresta. Daleč sta plula, naenkrat pa se je ladja pogreznila in odprla. On je lepo stopil na suho, tisti hudi pa je odletel.</p><p>Izstopil je in se zahvalil Gospodu Bogu, da ga je tako rešil, in šel naprej v tisto smer. Vidi, da je prišel v Čarobni dol. Takrat mu nihče ni dal odgovora. Vse je bilo mrtvo, živina, svinje. Nihče ni odgovarjal.</p><p>»Kaj je to, kaj je to?«</p><p>Šel je tja in rekel:</p><p>»Joj, moram se malo uleči, ker sem preveč zaspan.«</p><p>Bila je senca in se je tam ulegel, malo se je zvil skupaj. Prišel je k njemu človek, ki je bil angel. Rekel je:</p><p><span class="pagebreak" id="pb.215"> [215] </span>»Zalko, Zalko, ubogaj me in dobro ti bo. Ti kar pojdi v tisto gostilno, krčmo, tam je vse pogrnjeno. Vzemi si hrane in pijače in tisto jej. Ko pride polnoč, bo prišla noter kača. Če jo poljubiš, rešiš vse. Ubogaj me!«</p><p>Privolil je, da bo tisto rešil. Res je vstopil. Bilo je veliko jedače in pijače, vse je lepo pojedel in popil. Ha, zelo se mu je spalo, malo je zadremal. Malo je spal, ko se je prebudil, je bila ura enajst.</p><p>»Ej, zdaj pridejo.«</p><p>Res je bila ura dvanajst, prišla je noter (kača). Gledal je in se nagibal stran, ker je bila premočna. Ona je prišla do njega, on pa je rekel:</p><p>»Pojdi, hudi stvor, nimaš moči nad mano.«</p><p>Morala je oditi ven, odšla je. Kaj drugega. On je spet molil.</p><p>Šel je dol v tisto senco, kjer je ležal. Spet je tam zadremal, ker je bil zaspan. Ni bil več lačen in ne žejen, je pa bil zelo zaspan. Tam se mu je sanjalo:</p><p>»Joj, joj, Zalko, kaj si to storil. Pazi, če to še enkrat narediš, ne bo dobro s teboj. Poljubi jo, ko pride do tebe.«</p><p>Ja, zdaj bo to storil. Naslednjič je bilo spet tako, ni naredil. Tudi tretjič je prišla prikazen, tretji dan bo (kačo) zagotovo poljubil. Ha, ko je tretjič prišla k njemu, je imela kača že tri glave. Svojega očeta, svojo mater in sebe. Ja, nič za to, pogladil jo je, skočil in jo poljubil. Ko jo je poljubil, je tako počilo, da se je vse premaknilo. A pred njim se je pojavilo takšno dekle, ki ni imelo na sebi nobenega oblačila. Takrat je vse oživelo, na vseh koncih so prepevali, igrali, to in ono, vse je bilo rešeno, ker jih je on rešil.</p><p>No, zdaj je tiste kraljeve hčere, ki jo je rešil, od njenega očeta kralja zet postal. Dobro. Res so napravili, da so Zalka vzeli za zeta. Dobro jim je šlo, dobro, joj! Preveč dobro mu je šlo, je pa imel vselej v mislih svojega očeta in mater, svoj dom. Le kaj zdaj oče misli, kako mu gre.</p><p>Ja, ko je nekoč tako premišljeval, mu je žena rekla:</p><p>»Zalko, zakaj pa toliko premišljuješ?«</p><p>»Ja, tako in tako.«</p><p>»Ja, saj obstaja pomoč. Jaz ti dam prstan pa si tisti prstan natakni. Ko boš šel in prišel na četrtino poti, snemi prstan, obrni ga in poglej skozenj. Reci, da bi bil rad pri svojem očetu in materi. In boš tam.«</p><p>Zares, on je storil tako, lepo sta se poslovila. Ona je rekla, da če ga ne bo hitro nazaj, ga bo čakala le sedem let. Lepo se poslovita, on se napoti.</p><p>Ni prišel niti do četrtine poti, ko je že poiskal prstan in pogledal skozenj. Mislil si je:</p><p>»No, rad bi bil doma pri svojem očetu in svoji materi.«</p><p>In ni trajalo niti eno uro in je že bil doma.</p><p>Dobro. Starši ga niso prepoznali. Prišel je v lepi obleki, vse sorte je prinesel domov.</p><p>»Je, oče moj dragi, mati! Me ne prepoznate, kdo sem? Saj sem vendar vaš sin Zalko!«</p><p>»Joj, Mati Božja, pa si le prišel in ni konec s tabo, jaj!«</p><p>Bili so zelo veseli. Preveč.</p><p>»No, pojdimo, veš, k tistemu gospodu, kjer smo zmeraj jedli. Tam te predstavimo, da si še živ.«</p><p><span class="pagebreak" id="pb.216"> [216] </span>Joj, on je imel tako lepo obleko, da ga sploh niso prepoznali, takšen je bil. Dobro. Tam so se veselili, tisti gospod pa je imel dve hčeri. On pa ni povedal, da je oženjen, ni razkril. Ne, ne. Vse so ga izprašali, o tem in onem.</p><p>»Kako si pa prišel sem, kako si prišel?« In tako. On pa je bil malo opit in je izdal, da ima ta prstan v žepu. Pokazal ga je.</p><p>»Ej, pojdimo se malo sprehajat, pojdimo tja v tisto senco.«</p><p>Tisti sta ga odpeljali tja in on se je tam ulegel in zaspal. Tisti pa sta mu vzeli prstan in ga pospravili.</p><p>On pa ni vedel, na tisto ni pazil. Lepo se prebudi, hodijo sem pa tja. Naslednji dan pa je opazil, da prstana ni. Ja, kaj bo zdaj, zdaj ne bo mogel več priti do svojega doma.</p><p>»Pa kamor me bo že božja volja pripeljala, bom vendarle poskusil.«</p><p>Tri mesece je bil doma in nato se je odpravil nazaj. Gre, se poslovi in gre dalje. Ja, gre, gre, kar naprej gre, ko ga je našla noč. Prišel je k majhni hiši v gozdu in vstopil. Tam je bila doma samo neka stara mati, drugega ni bilo. Ja, tam so bili trije razbojniki in ena mati. Tisti razbojniki pa so hodili skupaj z njim v šolo in nobeden se ni mogel izšolati za nič. Tako so postali razbojniki.</p><p>On se je pa zelo dobro izšolal. Vstopil je.</p><p>»Ja, kaj pa iščeš tukaj, Zalko?«</p><p>»Ja, jaz sem odraščal z vašimi fanti in jaz bi z vašimi fanti ...«</p><p>»Ej, bodi vendar tukaj, uleži se in leži tukaj.«</p><p>Zares se je ulegel.</p><p>Zvečer pridejo fantje domov, ker so spet ropali. Vprašal je:</p><p>»No, kaj pa ste prinesli zdaj, kaj ste prinesli dobrega domov?«</p><p>»No ja, prinesli smo plašč, tako ogrinjalo, da če si ga kdo nadene, ga ne bo nihče videl.«</p><p>»Jao, je to res? Pokažite ga vendar!«</p><p>Res so ga dali naprej in on si ga je nadel.</p><p>»Me vidite?«</p><p>»Ne.«</p><p>»Res ne?« se je nekoliko oddaljil. »Res ne?«</p><p>»Ne! Ne vem, kje si.« Še malo dalje in je odšel ven.</p><p>Ja, še čevlji, s katerimi se lahko stopi eno miljo. In klobuk – če ga vržeš na hrib, nastane ravnina. Vse je vzel lepo s sabo.</p><p>In gre. Pride do hriba in poskusi, vrže klobuk na tla in vse postane ravno. Gre naprej in reče:</p><p>»Ej, zdaj pa bom šel, kakor daleč že pridem.«</p><p>Bo vprašal Sonce, naj pove, kje je Čarobni dol. Res je vprašal.</p><p>»Blaženo Sonce, ti siješ povsod. Povej vendar, kje je ta Čarobni dol?«</p><p>»Ja, Zalko, tega ti pa ne morem povedati, kje je Čarobni dol, čeprav vsepovsod sijem. Pojdi k Vetru, on piha povsod, v vsaki luknji, on ti bo zagotovo povedal, kje je Čarobni dol.«</p><p>Ja, šel je k Vetru. Potrkal je po vratih in vstopil.</p><p>»Kaj pa hodiš tukaj, Zalko?«</p><p><span class="pagebreak" id="pb.217"> [217] </span>»Gospod, jaz bi, če mi dovolite, rad vprašal – če mi boste le hoteli odgovoriti – kje je Čarobni dol.«</p><p>»Čarobni dol? Bom šel tja malo prezračit, ker se kraljevska hči pripravlja za poroko. Bom šel malo prezračit.«</p><p>»Ja?«</p><p>»Lahko greš z mano. Le da ne boš mogel iti za mano, kajti jaz moram hitro iti, ti pa ne boš zmogel.«</p><p>»Kako da ne, tudi jaz bom.«</p><p>»Jutri torej, ko vstanem in zažvižgam, pohiti takoj za menoj.«</p><p>Celo noč ni spal. Bal se je, da bo zaspal. Veter je naenkrat zatulil »voouuuu« in Zalko je šel. Ha, bil je že na nogah, ogrinjalo je imel na sebi, klobuk in vse. Zdaj gre, če pa je kakšen hrib, odvrže (klobuk) in hitro nastane ravnina in mu lahko sledi.</p><p>»No, vidiš Čarobni dol?« reče.</p><p>»Vidim, vidim.«</p><p>»No, vidiš, pojdi tja, ker si prispel.«</p><p>Lepo se mu je zahvalil in vprašal, kaj je dolžan.</p><p>»Ja, nič, jaz bi tudi sicer prišel, sem tukaj.«</p><p>Lepo sta se ločila. Zalko gre, pa kaj. Zalko gre v cerkev. Tisto ogrinjalo ima na sebi, njegova žena gre k oltarju z drugim. Tri leta in pol so minila. Ona je rekla, da ga bo čakala sedem let, minila pa so tri leta in pol.</p><p>On pa se je spravil noter v cerkev in se takrat, ko sta šla k oltarju, da ju bojo gospod poročili, postavil zraven. Ko so ju gospod poročali, je imel na sebi ogrinjalo in ga ni nihče videl. Malo se je dotaknil knjige, iz katere gospod berejo pri poroki, in je župniku padla iz rok.</p><p>»Kaj je to, gospod?«</p><p>»Grešna sta, ne morem vaju poročiti.«</p><p>Še enkrat, spet berejo, še enkrat se dotakne. Spet je knjiga odletela, na drugo stran.</p><p>»Greh imata. Vidva imata greh, jaz vaju ne morem poročiti. Morata še enkrat k spovedi.«</p><p>Ja, on ni imel ničesar, ona pa je imela. In je tam župniku rekla:</p><p>»Ja, obljubila sem, da bom sedem let čakala.«</p><p>»Koliko jih pa je?«</p><p>»Tri leta in pol.«</p><p>»On živi, on pride, on pride. Ne smemo, ker on živi. Zato vaju nisem mogel poročiti.«</p><p>No, v sramoti grejo narazen. Kaj je? Ko spet prideta ven, vrže on s sebe tisto ogrinjalo in se sprehaja v tistem lepem oblačilu.</p><p>»Joj, moj mož je tukaj. To je on, Zalko, Zalko, Zalko, Zalko.«</p><p>Tistega je bilo preveč sram, tistega, ki jo je bil pripravljen poročiti. Takrat so zagodli glasbeniki. Zalka so pospremili domov. Drugi pa je moral oditi k sebi domov. Veselje je bilo veliko, da se je vrnil živ. In živijo še danes, če niso umrli.</p><p><span style="font-weight:bold">Matičetov:</span> Kje ste vi to slišali?</p><p><span style="font-weight:bold">Pripovedovalka:</span> Doma. Doma pri očetu. Vse to so stare, starinske pravljice.</p></div><div class="ss3" id="index-body.1_div.2_div.2_div.3"><h3><span class="head"><span class="pagebreak" id="pb.218"> [218] </span> <span style="font-variant: small-caps">9. Živel je grof</span></span></h3><p>Nekoč je živel grof, ki je imel tri sinove. Eden je bil izučeni kovač, eden je doma prevzel, eden pa je bil duhovnik. Ja kaj? Nekaj časa so živeli, ko je oče rekel najstarejšemu:</p><p>»No, oženi se,« je rekel, »vidiš, da sem jaz že star in moram oditi.«</p><p>Tudi kovač se je oženil, duhovnik pa je ostal kar tako. Dobro. Zdaj je moral stari grof umreti. Veliko ljudi je prišlo na pogreb in bil je lep pogreb. Kaj? Tudi kovač se je oženil. Tisti pa je takšno ženo vzel ...</p><p>Torej se je tudi kovač poročil. Tista žena je bila lepa, toda ni bila povsem pri pameti. Kaj? Zdaj so živeli nekaj časa. Tisti duhovnik pa je ljubil kovačevo ženo. Kovačeva žena pa ni več hotela imeti kovača, moža ni imela več rada. Rekla je le:</p><p>»Lahko greš, pa tako in tako.«</p><p>»Joj,« pravi, »kaj naj storimo, da ugonobimo kovača.« Brat, ki je bil grof, ni maral kovača, in brat, ki je bil duhovnik, prav tako ne.</p><p>Pravi: »Zdaj mu damo nalogo, naj jo izpolni, če ne, ga bomo zaprli. Tako mora storiti.«</p><p>Ja, okoli grofovske palače naj takšne svetnike naredi, ki se mu bojo smejali, ko bojo oni vstali.</p><p>»Kako pa naj kovač to naredi?«</p><p>»Ja, kaj, drugega nič, to mora narediti, da lahko ostane, drugače ga vržemo v zapor.«</p><p>Pokličejo ga zgodaj zjutraj pred njega: »To naredi.«</p><p>»Ja, kako pa naj jaz to naredim, nimam ne takšnega orodja ne nič drugega zraven.«</p><p>»Ja, vse je zaman, to moraš narediti.«</p><p>On je šel pa ji povedal, ona pa je že vedela, kaj je novega, in je rekla:</p><p>»Joj, raje se prej pokončaj, saj bog si ga vedi, kaj bi se s teboj zgodilo.« On pa je odšel in vzel vrv, da bi se obesil.</p><p>Šel je okoli, da bi splezal na drevo, kjer se bo obesil. Ko je že gor, tja gor plezal, se mu je nekdo približal in rekel:</p><p>»Ja, kovač, kaj pa delaš?«</p><p>»To in to moram narediti.«</p><p>»A! Saj to lahko. Pridi dol, saj bo narejeno.«</p><p>»Ko bojo jutri zgodaj prišli, moram že pokazati, pa ni še ničesar.«</p><p>»Pridi dol, pridi, saj bo vse to gotovo. Ubogaj me.«</p><p>Res, kovač se ni obesil, spustil se je na tla.</p><p>»Ti samo lepo spi. Ko boš jutri zgodaj vstal, boš že videl, da bo okoli palače vse polno svetnikov pa smejali se bojo pa vse.«</p><p>Kovač ponoči ni mogel spati, zgodaj zjutraj je vstal. Proti njemu so se že vsi smejali. Odšel je h grofu in potrkal.</p><p>Pravi: »Vstani in poglej, kaj imaš.« Grof je zares vstal. »Je, so že vsi. Ja, da ima to.«</p><p>Drugič pa je moral <span style="font-style:italic">hija hov.</span></p><p>»Tega nisem nikoli slišal. Kaj je to?«</p><p>Spet je šel, spet se je hotel obesiti. Tisti pa je spet prišel in rekel:</p><p>»Ni potrebno, saj bo to tako kot treba. Ti kar pridi sem in me ubogaj, saj ti bom jaz povedal. Nikar se ne boj, jutri bo imel <span style="font-style:italic">hija hov.</span>«<span style="font-style:italic"> –</span> Ampak zdaj pa bo smeh, pa brez <span class="pagebreak" id="pb.219"> [219] </span>zamere. <span style="font-style:italic">–</span> »Je, ti le pojdi domov. Zvečer pa se potegni noter pod posteljo. In tam leži pri miru, naj nihče ne ve, da si ti tam notri. Nato vzemi majhno šibo pa imej tisto šibico. Videl boš, kdo bo vstopil, pa boš iz tistega že <span style="font-style:italic">hija hov</span> naredil.«</p><p>Dobro. Res je. On vstopi in se skrije pod posteljo, tam lepo leži. Ura je bila deset, vstopil je duhovnik. Dobro, kovač je bil pod posteljo. Notri ležal. Kaj drugo, haha, tako veste ... Tam je bila ljubezen, ja kaj? Kovač je bil preveč jezen: »A tako me vidva mučita! Tako me vidva matrata!« Dobro. Takrat pa je moral duhovnik oditi. Dotaknil se ga je s tisto šibo. Dobro. Potem ni mogel več z mesta, je tam ostal, kjer se ga je s šibo dotaknil.</p><p>Nato ji reče: »Ti, jaz pa ne morem več z mesta, kaj bom pa zdaj naredil?«</p><p>S šibo udari tudi njo. Tudi ona je otrdela.</p><p>»Tudi jaz ne morem, kaj pa je to?«</p><p>Takrat je imel kovač že dva tam, ki nista mogla več hoditi in sta tam trpela. Kovač je bil lačen in je pojedel tisto pijačo in hrano na mizi, ki sta ju duhovnik in ona jedla ponoči.</p><p>Dobro. Zgodaj zjutraj je prišla služkinja. Pravi: »Kaj pa iščeš tukaj?«</p><p>In ju je hotela spraviti narazen. Udarila je s šibo. Onadva pa sta bila brez oblek. Zdaj torej je treba narediti <span style="font-style:italic">hija hovdi,</span> tam zunaj na cesti <span style="font-style:italic">hi hovdi.</span></p><p>Zdaj ju je kovač gnal ven na cesto in: <span style="font-style:italic">»Hija!</span> Pridite sem, gledat sem! <span style="font-style:italic">Hija hovdi</span>!« Po cesti ju je gnal tja in nazaj. Sram ju je bilo, ni smel pogledati gor. »Pridite sem, gledat <span style="font-style:italic">hija hovdi</span>!«</p><p>Pek je pekel kruh pa se je je hotel dotakniti z loparjem, tudi tistega je udaril. In so šli po cesti. Potem so prosili, naj jih vendar pusti narazen, naj jih vendar loči. No, potem se je dotaknil vseh in so šli narazen.</p><p>No, in duhovnik je v tistem umrl, žena pa se je zabodla.</p><p>Kovač pa se je oženil z drugo in še dandanes živi, če nista umrla. In je gotovo.</p><p><span style="font-weight:bold">Pripovedovalka:</span> Ta je bila kratka.</p><p><span style="font-weight:bold">Matičetov:</span> Kje ste pa to slišali?</p><p><span style="font-weight:bold">Pripovedovalka:</span> Doma, ko smo luščili bučnice.</p></div><div class="ss3" id="index-body.1_div.2_div.2_div.4"><h3><span class="head"><a class="link_ref" href="/media/04"><img class="graphic" src="media/Porabske CD.jpg" alt=""/></a>, <a class="link_ref" href="-"><img class="graphic" src="media/Porabske CD.jpg" alt=""/></a>, <a class="link_ref" href="Skladba"><img class="graphic" src="media/Porabske CD.jpg" alt=""/></a>, in <a class="link_ref" href="4.mp3"><img class="graphic" src="media/Porabske CD.jpg" alt=""/></a> <span style="font-variant: small-caps">10. Prtič, pogrni se</span></span></h3><p>Živel je mož, ki je imel zelo veliko otrok in jim je šlo zelo slabo. Včasih so imeli kaj za jesti, včasih pa nič. Njemu se je že zdelo, da so ti otroci doma trpeli strašno lakoto. Pa si je mislil, ah, bo šel po svetu, nekam iskat službo. Da bi jim šlo bolje. Zares se odloči, zgodaj zjutraj vstane in gre daleč. Gre, gre, pride v velik gozd. He, gre dalje in pride do nekega pastirja.</p><p>Tisti mu reče: »Kaj zdaj, kam pa ti greš?«</p><p>»Je, jaz grem po svetu iskat službo. Zelo slabo nam gre, veliki siromaki smo in si ne morem nič pomagati.«</p><p>»No, vidim, da si človek dobrega srca, tukaj ti dam namizni prt. Temu prtiču je treba le reči: ’Prtič, pogrni se.’ No, in na njem bo vsakovrstna hrana pa boste dobro živeli.«</p><p>On se lepo zahvali in se napoti domov. In gre skozi vas mimo gostilne. Gostilničarka stoji zunaj in mu reče:</p><p><span class="pagebreak" id="pb.220"> [220] </span>»Boter, od kod pa prihajate že tako zgodaj?«</p><p>»Ja,« pravi, »hodil sem, daleč sem hodil.«</p><p>»Ja, kaj pa imate pod pazduho nekaj lepega, kaj ste kupili?«</p><p>»Ja, ta stvar je pa veliko vredna.«</p><p>»Ja, kaj pa je to torej?«</p><p>»To je tako, da se mora le reči ’prtič, pogrni se’, in se prikaže vsakovrstna hrana.«</p><p>»Jej, boter, stopite vendar noter. Česa takega pa še nikoli nisem videla.«</p><p>»Ne bom, ne, ker me doma že čakajo. Žena me čaka in otroci.«</p><p>»Ali vendar vstopite! Drugače se bom ujezila, zaradi botrine vendar!«</p><p>On vstopi in se usede, pa namizni prt razgrne na mizo in pravi: »Prtič, pogrni se.«</p><p>Joj, zares se je prt pogrnil in na njem je bilo toliko hrane, raznovrstne, ki jo najdeš po vsem svetu. Potem je on tam dobro živel. Nato se je spakiral in se napotil nazaj.</p><p>»A, zdaj vendar ne boste odšli domov, saj je to daleč. Noč vas najde, pridejo do vas zlobni ljudje pa vam to odvzamejo. Bodite tukaj do jutra, zjutraj pa boste šli zgodaj, da se do večera vrnete na dom.«</p><p>On je verjel, res so mu tam dali posteljo in se je ulegel. Ta gostilničarka pa si je dobro pogledala, kam je on spravil ta namizni prt. Mislila si je, »saj imamo mi prav takšnega, kot je ta«, in ju je zamenjala.</p><p>Ja, on vstane zgodaj zjutraj, se spakira, zahvali in napoti domov. Otroci so mu že od daleč tekli naproti.</p><p>»Joj, oče, le kje ste bili tako dolgo?«</p><p>Žena pa: »Je, kje pa hodiš tako dolgo? Ti hodiš in dobro živiš, mi pa tukaj stradamo.«</p><p>»O,« pravi, »ljubljena žena, nikar se več ne boj! Zdaj imamo jedače in pijače zadosti.«</p><p>Pogrne mizo s prtom in reče: »Prtič, pogrni se!« Ja, nič se ni premaknilo. Drugič in tretjič, nič od njega.</p><p>»Vidiš, me boš še za norca imel!« Palico, in po njem, zelo ga je premlatila.</p><p>Ja, kaj, moral je iti. Spet gre tja nazaj, k tistemu ... in je tam tako povedal, kakor se mu je zgodilo.</p><p>»No,« pravi, »nič ne dé, zdaj ti dam ovco. Tej ovci samo rečeš 'ovca, stresi se' pa boš imel zadosti denarja. Ali tam pri gostilni ne vstopaj k botri.«</p><p>Spet gre tam mimo, botra je videla skozi okno, da gre spet mimo.</p><p>»Je, boter,« pravi, »kakšno lepo živalco ste kupili, ja, kje pa ste jo kupili?«</p><p>»Ja, kupil sem, kupil to.«</p><p>»Zdaj pa stopite malo noter.«</p><p>»A, ne bom, ker me doma že čakajo.«</p><p>»Pridite vendar. Pri nas je tako, kdor se tukaj ne ustavi, se mu zgodi nesreča.«</p><p>No, si je mislil, dobro torej, zaradi botrine bom vstopil.</p><p>»Imate pa lepo ovco. Ja, kako pa to?«</p><p>»Ni kakšna navadna ovca.«</p><p>»Ja, kaj pa je potem to?«</p><p>»Pokažem vam torej.«</p><p>Takoj jo je vzel in »ovca, stresi se«. Tam je toliko denarja naokoli ležalo, zlatega in srebrnega, tudi on si je nabral polne žepe.</p><p><span class="pagebreak" id="pb.221"> [221] </span>»Zdaj pa vendar ne boste hodili domov. Saj imate veliko vrednost, lahko do vas pridejo razbojniki po poti in vas ubijejo pa vam to odvzamejo.</p><p>Ja, si je mislil on, zares se lahko to zgodi, in je ostal tam. Ja, tisti gostilničar je imel prav tako veliko ovc pa je izbral neko podobno mlado in mu ju zamenjal.</p><p>No, on zgodaj zjutraj vstane pa stopa domov in žene to ovco. Ja, otroci so mu že spet naproti šli in kričali:</p><p>»Oče, kaj ste prinesli, kaj ste prinesli?«</p><p>»Ja,« pravi, »zdaj sem pa prinesel nekaj lepega.«</p><p>Žena pa: »Ja, kaj boš pa s tem, saj vidiš, da niti mi nimamo za jesti, s čim boš pa to živinče krmil?«</p><p>»E,« pravi, »tiho bodi, boš že videla, kakšna ovca je to.«</p><p>Tedaj stopi v sobo, jo postavi na mizo in reče: »Ovca, stresi se.« Ja, ovca ga je samo gledala. Pa reče: »Ovca, stresi se.« Ja, nič se ni tresla, tudi tretjič nič.</p><p>Žena pa spet s palico po njem. »Še naprej se boš norčeval? Vidiš, kako smo lačni pa kako težko te čakamo. Ti si živel dobro, iz nas pa tukaj norce briješ.« In ga je zelo, zelo premlatila.</p><p>Ja, kaj je mislil, on bo odšel tja nazaj, da bi vprašal za nasvet tistega pastirja. Drugi dan prispe nazaj, on pa mu govori že od daleč.</p><p>»No,« pravi, »ti si spet šel h gostilničarju, ona pa ti je tam zamenjala. No, nič ne dé. Zdaj ti dam palico. Tej palici ni treba reči nič drugega, le 'švrkni, palica'. Ko boš tam pri botri mimo šel, ne čakaj, da bi te ona povabila noter, ti kar sam vstopi.«</p><p>No, on gre tam mimo, botra ga je spet zagledala.</p><p>»No, boter, vi ste že spet zgodaj nekam šli.«</p><p>»Ja, hodil sem, hodil.«</p><p>»Joj, kakšno lepo palico imate.«</p><p>»Ja, to palico sem kupil, ker sem že star in jo potrebujem.«</p><p>»Vstopite vendar malo.«</p><p>»Ja, saj sem utrujen.«</p><p>Notri pa:</p><p>»Ja, kaj pa to imate?«</p><p>»Ja, ta stvar je pa veliko vredna. Povedati je treba le …« (kašelj)</p><p>»Ja, boter, zdaj vendar ne boste šli domov.«</p><p>»Ne bom, ne. Zato ker je daleč in sem zelo utrujen.«</p><p>»Ja, pa to palico,« pravi, »odložim v sobi, da vam je ne bi kdo ukradel.«</p><p>»Dobro, dobro. V sobi jo odložite, vendar ne recite 'palica, švrkni'.«</p><p>On se uleže. Gostilničarka je bila zelo radovedna, kaj je to »palica, švrkni«. Kaj za eno čudo se pa zdaj godi. Stopi do njega in gleda, če že spi. Ja, močno je že sopel. Potem je rekla: »Palica, švrkni.« Ej, palica je zares švrknila, podolž in poprek, kakor je prišlo. Ona je na vso moč javkala, palica pa je le poskakovala. Po glavi, po hrbtu, kakor je bilo pravično. Ja, takrat ni nič več pomagalo, je začela kričati. Ja, pravi, tu ni zdaj več druge pomoči, mora ga zbuditi.</p><p>Zakriči na vso moč: »Boter, boter!« Boter je zares prišel.</p><p>»Joj,« pravi, »ustavite to reč, ustavite, sicer me ubije.«</p><p><span class="pagebreak" id="pb.222"> [222] </span>»Palica, le švrkni, le švrkni. Do tedaj, dokler mi ne vrneš mojega prtiča in moje ovce.«</p><p>Ja, ona mu vse to vrne, samo da ustavi.</p><p>No, takrat je rekel: »Dovolj je!«</p><p>Zares se je ustavila, ona pa mu je dala prt in ovco. In je odšel domov.</p><p>Ja, otroci so mu že spet prišli naproti.</p><p>»Ata, kaj ste prinesli, zelo smo lačni.«</p><p>»O, samo pustite ga, saj nas ima za norca. Vidi, v kakšnih težavah smo, pa nič. Samo eno čebulo sem še našla v kleti pa smo to jedli zvečer in zjutraj. On pa le hodi in dobro živi.«</p><p>»No, pridite zdaj noter, zdaj boste jedli, kar največ boste zmogli.«</p><p>Prt je razgrnil po mizi in rekel: »Prtič, pogrni se.« Zares se je pogrnil. Tam je bila hrana, kakršna se lahko samo zamisli. Pristopili so in jedli, kolikor so zmogli, da jim je kar skozi ušesa sililo.</p><p>Nato je vprašal: »Ali ste se najedli?«</p><p>»Ja, preveč smo se najedli.«</p><p>Joj, potem pa je dal ovco na mizo in rekel: »Ovca, stresi se.«</p><p>U, tam se je kar sipalo denarja, okoli nje je nastal pravi kup. Palico pa je postavil v kot, tu je več ni potreboval. No, naposled jim je šlo dobro, morda še živijo, če niso umrli.</p><p><span style="font-weight:bold">Matičetov:</span> Kje ste to slišali, kdo vam je pripovedoval?</p><p><span style="font-weight:bold">Pripovedovalec:</span> To so pripovedovali moj oče. Ko smo še majhni bili. Saj jih je še veliko, samo so drugačne.</p></div><div class="ss3" id="index-body.1_div.2_div.2_div.5"><h3><span class="head"><a class="link_ref" href="/media/05"><img class="graphic" src="media/Porabske CD.jpg" alt=""/></a>, <a class="link_ref" href="-"><img class="graphic" src="media/Porabske CD.jpg" alt=""/></a>, <a class="link_ref" href="Skladba"><img class="graphic" src="media/Porabske CD.jpg" alt=""/></a>, in <a class="link_ref" href="5.mp3"><img class="graphic" src="media/Porabske CD.jpg" alt=""/></a> <span style="font-variant: small-caps">11. Kralj, kateremu se je eno oko jokalo, drugo pa smejalo</span></span></h3><p>Bil je nekoč kralj, ki je imel tri sinove. Niti eden od treh ni bil za to, da bi prevzel kraljestvo. Prvi sin je stopil v dvorano, kjer je njegov oče sedel za mizo in se mu je eno oko jokalo, drugo pa smejalo. Vpraša ga:</p><p>»Zakaj jočete?«</p><p>Oče je zagrabil buzdovan pa ga vrgel proti sinu, ki je zbežal ven. Nato je prišel drugi. Temu se je zgodilo enako kakor prvemu. Tretji je vprašal: »Kaj je oče rekel?«</p><p>»Pojdi tudi ti, boš že videl, kaj ti pove.«</p><p>Vstopil je tretji, najmlajši. Videl je, da oče sedi za mizo in joče. Ko je oče dvignil buzdovan, je sin prijel za vrata in se postavil za njimi. Odprl je duri in buzdovan je odletel ven.</p><p>Vprašal je: »Zakaj se vi, oče, jočete?«</p><p>»Zato, ker imam tri sinove in ni niti eden za to, da bi ga postavil za kralja.« Sin je rekel: »Kaj vam moramo storiti, da bo eden? Da bi vi ozdraveli?«</p><p>Oče je rekel: »Pojdi v Vilinski grad in mi iz njega prinesi mleko zlatega ptiča. Potem bom ozdravel.«</p><p>Sin se je napotil in šel. Dolgo hodi, dolgo hodi, nakar najde strohnelo kačo. Tista kača mu pravi: »Kam pa ti greš?«</p><p>»Tja in tja ...«</p><p>»Pojdi, in ko se boš vračal, daj tudi meni malo tistega.«</p><p>»V redu.«</p><p><span class="pagebreak" id="pb.223"> [223] </span>Pokazala mu je pot, po kateri naj hodi. Nato je prišel do zmaja. Tudi tisti je ležal na poti. Vpraša ga: »Kam pa greš?«</p><p>»Tja in tja ...«</p><p>»Pojdi in jaz ti povem, kako naj greš, in ko se boš vračal, ga daj tudi meni.«</p><p>»V redu.«</p><p>Nato je prišel k pozoju (zmaju). Pozoj ga vpraša: »Kam greš?«</p><p>»V Vilinski grad.«</p><p>»Kaj pa boš tam?«</p><p>»Grem po mleko zlatega ptiča.«</p><p>»Pojdi pa tudi zame ga prinesi. Jaz ti povem, kako. Tisti grad se vrti na nogi. Neprestano se obrača, ustavi se pa vsake toliko časa, ob določeni uri. Ko stoji, lahko vstopiš v grad, kjer vse spi.«</p><p>V redu, je šel. Ko se je grad ustavil, je vstopil in prehodil vse sobe, dokler ni našel zlatega ptiča. Vzel si je mleko, kolikor ga je bilo. Gledal je naokoli pa je našel sobo, kjer je spala lepa ženska. Gledal je, kaj je to, in se spravil nanjo (tega nočem povedati). V redu, zdaj je imel vse in je napisal listek. Papirček je položil pod nogo mize: če bi kaj nastalo, naj ga išče tam, kjer je on doma.</p><p>V redu, odšel je nazaj. Kakor je prišel, tako je šel nazaj in vse tiste, ki jih je po poti srečal, ozdravil. Vsi tisti so bili zakleti kralji. No, tako je prišel domov in očetu prinesel tisto, kar ga je ozdravilo. Oče je bil vesel, da ima sina, ki ga lahko postavi za kralja.</p><p>Tam pa je on dete naredil, v tistem gradu. Otrok je že hodil po štirih, ko je izkopal tisti listek. Mati je gledala, kaj je to. Tam pa je bilo zapisano: če ga hoče poiskati, mora priti v tisto deželo, kjer je njegov oče, tam ga najde pri tistem kralju. Odločila se je in odšla v tisto deželo z vojsko. Ko je prispela v mesto, kjer je živel tisti kralj, je vprašala, kje je ta pa ta, naj pride k njej. Takrat je prišel prvi sin. Vprašala ga je: »Si bil ti tam?« Rekel je: »Tam!«</p><p>»Kaj si tam pustil?«</p><p>Ni znal povedati, kaj je tam pustil, zato ga je mahnila okrog ušes: »Nisi ti!« Drugega prav tako. Ko je prišel tretji sin, so ga vprašali: »Kje si bil?«</p><p>»Tam pa tam, v tistem gradu.«</p><p>»Kaj si tam pustil?«</p><p>»Odnesel sem perje in mleko zlatega ptiča. Pustil sem papirček, da mora tam biti majhen otrok.«</p><p>Takoj ga je sprejela: »Ti si moj, jaz pa tvoja.«</p><p>Nato je dala pogrniti ogromno svilenega platna in tako odšla na tisti grad. No, in tako je tista kraljica vzela sina tistega kralja. Pa tudi jaz sem bila na ohceti in sem veliko plesala. Košček kruha in kupico vina so mi dali, nato pa so me v rit brcnili, da sem padla dol.</p><p><span style="font-weight:bold">Matičetov:</span> Kje ste vi, mamica, slišali to lepo pravljico?</p><p><span style="font-weight:bold">Pripovedovalka:</span> To? V Ameriki.</p><p><span style="font-weight:bold">Matičetov:</span> V Ameriki? Ste bili v Ameriki, vi?</p><p><span style="font-weight:bold">Pripovedovalka:</span> Enajst let.</p><p><span style="font-weight:bold">Matičetov:</span> Ma, so rekli Števanovski, kdo je to bil?</p><p><span style="font-weight:bold">Pripovedovalka:</span> Števanovski. Nunci, ki je tudi umrl. Nunci je bil tam in je imel nemške knjige. Iz tistih je bral, pripovedoval pa slovensko, mi smo ga pa poslušali. (Prevedel je.)</p></div><div class="ss3" id="index-body.1_div.2_div.2_div.6"><h3><span class="head"><a class="link_ref" href="/media/06"><img class="graphic" src="media/Porabske CD.jpg" alt=""/></a>, <a class="link_ref" href="-"><img class="graphic" src="media/Porabske CD.jpg" alt=""/></a>, <a class="link_ref" href="Skladba"><img class="graphic" src="media/Porabske CD.jpg" alt=""/></a>, in <a class="link_ref" href="6.mp3"><img class="graphic" src="media/Porabske CD.jpg" alt=""/></a><span class="pagebreak" id="pb.224"> [224] </span> <span style="font-variant: small-caps">12. Grof in služkinja</span></span></h3><p>Nekoč je živel grof, ki je imel služkinjo. Bila je siromašno dekle, podobno kakor Pepelka. Tam je služila, ko so nekoč priredili ples. Tri večere je trajala grofova veselica, na kateri si je izbiral ženo. Tisto dekle, ki je tam služilo, je bilo zelo lepo. Ko je kot služkinja prišla v službo, ji je neka čarovnica dala kožo, ki jo je potegnila nase, in nihče ni videl, kako lepa je.</p><p>Tisti grof je šel na ples, prej pa mu je služkinja očistila čevlje. Ko mu jih je očedila, mu je rekla: »Mladi grof, tudi jaz pojdem z vami.«</p><p>»O, ti grda, kam bi pa ti šla!?«</p><p>Nato jo je s čevljem udaril po hrbtu. Odšel je na veselico, služkinja pa je slekla s sebe kožo in se oblekla. Na plesu ni bilo lepše od nje. Grof pa je ni prepoznal, ni vedel, da je njegova služkinja. Peljal jo je plesat in ves večer plesal z njo. Vseskozi jo je spraševal, od kod je.</p><p>Rekla je: »Iz mesta ’s čevljem po hrbtu’!«</p><p>V redu, veselice je bilo konec in grof je šel domov. Ves dan je premišljeval: »Le kaj to mora biti, iz mesta ’s čevljem po hrbtu’? Kje je to mesto?«</p><p>Prelistal je vse časopise, vse je pregledal, a mesta ni bilo nikjer.</p><p>Ponovno je bil ples, služkinja mu je zopet čistila čevlje. Spet je rekla: »Mladi grof, tudi jaz pojdem z vami!«</p><p>»O, ti grda, je bila tam ena tako lepa, kot je ti nikoli nisi videla.«</p><p>Prijel je za grebljico in jo s tistim udaril po hrbtu. »To imaš!« V redu, spet je šel. Ona pa se je ponovno oblekla, potegnila s sebe kožo in šla vsa lepa. On jo je spet zagledal: no, spet je tu. Vpraša jo, naj že pove, od kod je, ker bi jo on rad imel. »Iz mesta ’z grebljico po hrbtu’!«</p><p>Odšel je domov, razmišljal, gledal časopise, toda nikjer ni nič našel. Ne čevljev, ne grebljice, teh ni bilo. Prišel je tretji večer in je spet odšel. Zopet mu je služkinja čistila čevlje in mu jih prinesla. Rekla je: »Mladi gospod, zdaj pa le pojdem z vami!«</p><p>»A, tebe mi pa res ni treba, tam je ena tako lepa, kot je ti še nikoli videla nisi.«</p><p>Nato jo je udaril s šibo po hrbtu. Ko jo je na plesu spet vprašal, od kod je, je odvrnila: »Iz mesta ’s šibo po hrbtu’.«</p><p>Odšel je domov in mislil, da si ne more več pomagati. Dal si je nositi časopise, vse po vrsti spraševal, nikjer ni nič našel, nihče ni vedel za to. Padel je v tako veliko žalost, da je zbolel, ker je ni našel.</p><p>Tam so bili drvarji, ki so sekali drva. Delavci so opoldne jedli kosilo. Grof ji je na plesu dal prstan, ki ga je ona vrgla v juho, preden jo je postregla. Tudi on je malo posedel in se potožil. Naenkrat je nekdo zajel juho in prstan je bil v krožniku. Grof je skočil pokonci, stekel za njo in rekel: »Jaz moram to s tebe sneti, kar koli že je, kar koli že imaš.«</p><p>Takrat ji je snel tisto kožo in videl, da je ona tisto lepo dekle. Fant ni bil več bolan, takoj jo je prijel in vzel za ženo.</p><p><span style="font-weight:bold">Matičetov:</span> Mamica, ste tudi to slišali v Ameriki?</p><p><span style="font-weight:bold">Pripovedovalka:</span> Vse v Ameriki.</p><p><span style="font-weight:bold">Matičetov:</span> Vse. Koliko ste stari, ste bili dvanajst let v Ameriki?</p><p><span style="font-weight:bold">Pripovedovalka:</span> Dvanajst. Trinajst let pa sem bila stara, ko sem odšla v Ameriko. Trinajst.</p><p><span class="pagebreak" id="pb.225"> [225] </span><span style="font-weight:bold">Matičetov:</span> Katerega leta ste rojeni?</p><p><span style="font-weight:bold">Pripovedovalka:</span> Tisoč osemsto devetdeset prvega. (1891)</p></div><div class="ss3" id="index-body.1_div.2_div.2_div.7"><h3><span class="head"><span style="font-variant: small-caps">13. Sestra in trije bratje</span></span></h3><p>Neka mati je imela tri sinove in eno hčer. Ko je mati mesila kruh, so otroci tekali okoli nje in bili poredni. V veliki jezi je rekla:</p><p>»Da bi vsi trije postali vrane in odleteli, pa me ne bi več tu toliko jezili!«</p><p>Tri vrane so odletele, sinov ni bilo več. Ostala je le hči. Tista hči je hodila v šolo. Ko je bila že velika, so ji drugi ljudje vselej govorili, da je ona kriva za to, da je mati pregnala fante, ker je samo njo rada imela. Ko je že odrasla, jo je pekla vest, kar naprej je premišljevala, da bo šla in našla svoje brate. Hodila je dolgo, tako dolgo, da je prišla v gozd, kjer je srečala čarovnico. Ta jo je vprašala:</p><p>»Kaj pa tu iščeš, kako to, da si prišla sem?«</p><p>»Tako in tako,« pravi. Pove, da išče svoje brate.</p><p>»O, ti boš morala še zelo daleč iti, da jih najdeš. Ne vem, koliko dni še.«</p><p>No, ona pa je šla iskat naprej. Nekega večera je prišla v gozd, kjer je stala hišica, v kateri je mežikala svetloba. Šla je k tisti hiši in pogledala, kaj je znotraj. Na mizi so bili trije krožniki in juha v posodi. V sobi so bile tri postelje. Vstopila je v to sobo in se potegnila pod posteljo. Prej pa je še vsak krožnik enkrat prijela in iz njega jedla.</p><p>Nato so prišle tri vrane. Ko so stopile v hišo, so postale trije fantje. Usedli so se in jedli. Najstarejši je rekel:</p><p>»Joj, z mojo žlico pa je nekdo jedel!«</p><p>Drugi je rekel: »Tudi z mojo!«</p><p>Tretji pa pravi: »Joj, kaj pa če je bila tukaj naša sestra?«</p><p>Takrat je ona skočila izpod postelje in rekla:</p><p>»Dragi moji bratje, pridite domov, kajti jaz ne morem več živeti doma, ljudje mi ne dajo miru.«</p><p>Nato ji pravijo bratje: »Lahko nas odkupiš. Drugače ne moremo oditi domov.«</p><p>Ona jih že odkupi, naj le povejo, kaj naj stori. Ona mora posejati lan, tisti lan oprati, vse kakor treba, pa ga stkati. Iz tistega platna mora vsakemu en par oblek zašiti. Takrat bojo oni spet postali, kar so bili.</p><p>Potem je ona to sedem let delala in sedem let ni spregovorila. Nekoč so hodili po tistem gozdu lovci in jo videli, kako je zmeraj tam šivala, vse je imela in samo šivala. Vselej so hodili k njej, da naj govori, ona pa ni spregovorila. Kako to, da zna šivati in tu vse naredi, saj so jo videli, pa ne spregovori. Rekli so ji: če ne bo govorila, jo dajo obesiti. Ona pa ni spregovorila. Nato so jo odgnali, da jo obesijo. Tri pare oblek je že zašila, samo en gumb je še manjkal. Ko so jo že hoteli obesiti, je zakričala:</p><p>»Dragi moji bratje, pridite!«</p><p>Takrat so priletele tri vrane in se usedle. Vrgla je na njih tiste obleke in postale so fantje. Tako jih je ona odkupila pa tudi obesili je niso. Tudi jaz sem bila tam, le da ničesar nisem dobila. Odgnali so me domov in zdaj moram tukaj pošteno delati.</p><p><span class="pagebreak" id="pb.226"> [226] </span><span style="font-weight:bold">Matičetov:</span> Mamica, ste tudi to v Ameriki slišali?</p><p><span style="font-weight:bold">Pripovedovalka:</span> Tudi.</p></div><div class="ss3" id="index-body.1_div.2_div.2_div.8"><h3><span class="head"><span style="font-variant: small-caps">14. O nekem grofu</span></span></h3><p>Nekoč je živel grof in je imel delavce. Na gradu so delala tri dekleta. On se je sprehajal sem ter tja po dvorišču, dekleta pa so si govorila:</p><p>»Ej, kako je lep in mlad. Da bi vsaj mene vzel. Jaz bi mu kupila srebrno obleko.«</p><p>Druga pa je rekla:</p><p>»Če bi pa vzel mene, bi mu kupila zlato obleko.«</p><p>Tretja pa pravi:</p><p>»Če bi pa vzel mene, bi mu rodila eno zlato in eno srebrno dete.«</p><p>Grof je to zaslišal in se poročil s tisto tretjo. Tam pa je bila čarovnica, neka coprnica pri tistem grofu. Tista je hotela, da bi se poročil z njeno hčerjo. Takrat je imela grofova žena enega fantka in eno deklico, naenkrat dva. Fantek je imel srebrne lasé, deklica pa zlate. Ta čarovnica je bila poleg in je ukradla otroka in ju dala v zaboj, ga zakovala in spustila po vodi. Zamenjala ju je za dva ščeneta, da je dva ščeneta porodila.</p><p>Grof pa se je tega sramoval. Kaj je to, da je njegova žena imela ščeneta, ne otroka? Tedaj je grof priredil veliko gostijo in zunaj je bilo napisano, da je dal ženo do pasu zazidati in da jo mora vsakdo pljuniti. Zato, ker je imela ščeneta in ni več njegova žena.</p><p>Tista otroka pa je nosila voda. Živel je ribič, ki je šel zvečer ven in videl, da gori sveča na vodi. Gledal je, kaj je to, kaj prihaja. Šla sta ven in videla, da jočeta otroka, njima pa se je zdelo, da igra godba. Domov sta ga odnesla – kaj pa je to – ja, našla sta dva lepa mala otročička.</p><p>Pri tistem grofu pa je žena zelo trpela, čeprav ni bila nič kriva. Njena otroka sta bila tam in tista dva siromaka sta ju dala izšolati. Kar je tistemu fantku kot solza padlo iz oči, je bilo vse srebro, kar je deklica izjokala, je bilo vse zlato. Tako sta tista reveža postala zelo bogata.</p><p>Tista otroka sta bila zelo lepa. Nekoč se je tisti grof sprehajal po gozdu in je imel puško. Prišel je do tja. In je gledal, kako to, da imata tako lepa otroka. Onadva sta rekla, da sta otroka prišla s takšno napravo, onadva pa sta ju sprejela in ju zdaj šolata.</p><p>Nato je odšel grof domov, kjer je dal svojo ženo zazidati in je moral vsakdo pljuniti njegovo ženo. Zdaj so priredili veliko večerjo in ta čarovnica je bila spet tam. Prišla sta tudi dekle in fant, ki sta oba vedela, kaj je ta čarovnica naredila. Zdaj je tista deklica povedala svojemu bratu, ko sta prišla:</p><p>»Ti tega nič ne smeš jesti, kar je tukaj.« Kajti tista čarovnica je vse zastrupila, saj je vedela, da zdaj prideta tista otroka.</p><p>No, onadva nista sploh nič jedla pa je prišel mimo grof in rekel, vsi jejo, le onadva ne.</p><p>Kako to, da onadva ne jesta. Takrat je deklica rekla, da naj pripelje sem psa, če bo pes to pojedel, bosta tudi onadva jedla. Če pa pes ne bo jedel, tudi onadva ne bosta. Tedaj so pripeljali psa, mu ponudili, pes je povohal in zbežal. Na, so se vsi zbrali na kup, kaj je to? To je to, kar je s strupom naredila tista čarovnica, da bi ta dva ugonobila. Ker če <span class="pagebreak" id="pb.227"> [227] </span>teh dveh ne umori, se lahko izve, da je njegova žena imela tako lepa otroka. No, takrat so takoj odhiteli ven, deklica pa je rekla, zakaj ta žena tam že toliko let trpi, ko pa ni prav nič kriva, ima dva lepa otroka. Takoj so odšli ven in jo odpeljali noter, čarovnico pa so pregnali od tistega grofa.</p><p>No, takrat pa so tista otroka pripeljali nazaj. Niso verjeli, da je res, pa so otroka pripeljali nazaj. Fantič je imel srebrne lase, deklica pa zlate. Tako je on še dalje živel z njo, tisti grof z ženo, čarovnice pa so se znebili. Naprej ne vem, lepša je bila, a sem že pozabila, ne vem dobro, dosti sem izpustila.</p></div><div class="ss3" id="index-body.1_div.2_div.2_div.9"><h3><span class="head"><a class="link_ref" href="/media/07"><img class="graphic" src="media/Porabske CD.jpg" alt=""/></a>, <a class="link_ref" href="-"><img class="graphic" src="media/Porabske CD.jpg" alt=""/></a>, <a class="link_ref" href="Skladba"><img class="graphic" src="media/Porabske CD.jpg" alt=""/></a>, in <a class="link_ref" href="7.mp3"><img class="graphic" src="media/Porabske CD.jpg" alt=""/></a> <span style="font-variant: small-caps">15. Kraljevič in lepa Vida</span></span></h3><p>Fant je bil star dvanajst let in ga je mati zbujala, naj gre zgodaj zjutraj k maši. On pa ni hotel iti, ne. V tistih časih je bilo tako: če je mati zaklela svojega sina, se je fant spremenil v prav tisto reč. Otrok je postal tisto. Ona mu je rekla:</p><p>»Ja, da bi postal kača, ker nočeš iti k maši.«</p><p>Ja, fant ni prišel iz hiše. Gospodinja je odprla vrata, že se je vlačila kača po sobi. Fant je že postal kača. Zdaj je torej gospodinja skakala in skakala. Sicer ni bila kmečka, otrok je bil kraljevski. Ja, kako bi ga lahko rešili? On je vseeno govoril, ta kača je govorila. On je rekel:</p><p>»Vi me ne morete drugače rešiti, samo s pomočjo junaške Vide, ki se bo rodila danes. Ki se rodi danes, junaška Vida, tista mene odreši. Nihče drug me ne more rešiti.«</p><p>Dobro je bilo, sicer je dolgo trajalo, da je junaška Vida dosegla kakšnih petnajst, šestnajst let. Na, takrat je šla junaška Vida zgodaj zjutraj na njivo proso plet. Tam pa je bila rosa poteptana. Ona pa gleda in reče:</p><p>»Kaj le, kaj je tukaj bilo, da je rosa tako steptana? Ni nikakršnih stopinj in ničesar, rosa pa je tako poteptana. Da bi le Bog dal, da bo moje, kar je tukaj hodilo.«</p><p>Bilo je v redu. Naslednje jutro ponovno pride proso plet in rosa je bila spet poteptana. Spet je rekla:</p><p>»Kaj je tukaj hodilo, kaj je tu hodilo? Ni nikakršnih stopinj in je rosa steptana. Da bi le Bog dal, da bo moje, kar je tukaj hodilo.«</p><p>Na, v redu. Tretje jutro je ona spet prišla plet proso. Rosa je bila spet steptana. Spet je rekla:</p><p>»Ja, kaj pa je tu vendar hodilo, zdaj naj bi le moje bilo, kar tu hodi. Naj da Bog, da bi moje bilo.«</p><p>Hotela je stopiti na njivo, v proso, pa je zagledala tam debelo kačo. Prestrašeno je skočila, ker se je preplašila. Kača pa ji pravi:</p><p>»Ne boj se me, Vida, junaška Vida, nič se me ne boj. Nisem jaz huda kača, sem mladi kraljevič. No, usedi se, pa se bom potegnil k tvojim nogam, nakar ti povem, kako naj bo, kaj boš storila.«</p><p>Zares se je junaška Vida usedla, kača pa se je potegnila k njej in ji rekla, kako jo lahko odreši:</p><p>»Zdaj moraš oditi, tja k mojemu gradu. In si vzemi tri leskove šibe, takšne, ki so rasle leto dni. Ki so rasle eno leto, tri leskove šibe. Nato pojdi k tistemu gradu, na moj grad, in tam čakaj, da pridem jaz. Ti pojdi po cesti, jaz bom pa šla po gozdu in grmovju.«</p><p><span class="pagebreak" id="pb.228"> [228] </span>No, zares gre junaška Vida tja in tam čaka, da pride kača.</p><p>»Ko prispem, me udari z eno od šib, in ko me udariš, jo takoj vrzi od sebe, to šibo.«</p><p>Ja, zares, on je prišel naprej, prišla je ta kača in junaška Vida jo je udarila, šibo pa vrgla stran od sebe. Takrat je on že pokazal glavo. Takrat je udarila z drugo šibo in se je preobrazil že do polovice. Nato jo je udarila s tretjo, to šibo je odvrgla od sebe in postavil se je kraljevič. (...) On je bil ta kraljevič, ona pa se je takrat rodila. Ona je njega tam rešila in sta se poročila. Morda še dandanes živita na tistem gradu.</p><p><span style="font-weight:bold">Matičetov:</span> Mamica, kje ste to vi slišali?</p><p><span style="font-weight:bold">Pripovedovalka:</span> Kje sem jaz to slišala?</p><p><span style="font-weight:bold">Matičetov:</span> Ja.</p><p><span style="font-weight:bold">Pripovedovalka:</span> To je Rugola iz Čepincev ... ga ne poznate?</p><p><span style="font-weight:bold">Matičetov:</span> Ne.</p><p><span style="font-weight:bold">Pripovedovalka:</span> Rugola je imel tako knjigo. To se je bralo v knjigi.</p></div><div class="ss3" id="index-body.1_div.2_div.2_div.10"><h3><span class="head"><span style="font-variant: small-caps">16. Lepi Nikolaj in vila Ilonka</span></span></h3><p>Nekoč sta živela lepi Nikolaj in vila Ilonka. Vila Ilonka je stanovala v vilinski deželi. Vila Ilonka je izvedela, da je na svetu lepi Nikolaj. Lepi Nikolaj je kosil na veliki senožeti, vila Ilonka pa je poslala orla in mu dala pismo, naj ga odnese lepemu Nikolaju. Tisti orel je priletel na tisto senožet, kjer je kosil lepi Nikolaj, in mu dal pismo, nato pa ga vzel s seboj.</p><p>Onadva sta dolgo hodila, po grmovju, preko vodá. Potem je orel pripeljal lepega Nikolaja v Vilinsko deželo, kjer je živela vila Ilonka, ga je pripeljal. Ja, vila Ilonka je prišla dol k lepemu Nikolaju, ki pa je bil razcapan in raztrgan.</p><p>»Kaj je to, saj ta ni ta!«</p><p>Poslala je služabnico in rekla:</p><p>»Odpelji ga dol v hlev, kjer so trije konji. Njegovo delo bo, da bo čistil tiste konje in počistil tisti hlev.«</p><p>Tisto pa so bili trije zmajski konji. Trije zmajevi konji so bili. Lepi Nikolaj je začel čistiti, je vozil in vozil, čim bolj je vozil, več gnoja je bilo. Hleva ni mogel popolnoma počistiti. Takrat se je lepi Nikolaj usedel na stol in se razžalostil, ker ni mogel opraviti naloge. Zaspal je. Najstarejši konj pa je bil čarobni konj, zapovedal je drugima dvema, in ko se je lepi Nikolaj zbudil, se je celi hlev svetil in vse je bilo čisto. Vila Ilonka je poslala dol svojo služabnico, naj pogleda, kaj počne lepi Nikolaj. Prišla je nazaj in rekla:</p><p>»Kaj počne?«</p><p>»Razcapan,« pravi, »sedi na stolčku.«</p><p>Ja, zdaj je prišla nedelja. Najstarejši čarobni konj je rekel lepemu Nikolaju:</p><p>»Nikolaj, jutri, v nedeljo se bo vila Ilonka s šestimi gosmi peljala k maši. Tudi midva bova šla. Sezi mi v levi uhelj, tam boš našel oreh, v tistem je bakrena obleka. Tisto si obleci in bova tudi midva šla k maši. Ona si te bo ogledovala, se nasmihala, toda ti je ne smeš pogledati. In še preden duhovnik izreče amen, pridi ven, ker bo ona letela za nami.«</p><p><span class="pagebreak" id="pb.229"> [229] </span>Je, tako sta storila. Domov, ona prileti domov, služabnico hitro pošlje dol, naj pogleda, kaj počne lepi Nikolaj. Ja, lepi Nikolaj je že spet razcapan na stolčku sedel, raztrgan in umazan.</p><p>Ja, prišla je naslednja nedelja. Takrat pa spet, nadel si je srebrno obleko. Saj mu je stari čarobni konj dal že srebrno obleko. Takrat je šel že drugič, z drugim konjem. Tisti mu je spet tako rekel kakor prvi. Preden duhovnik izreče amen, mora oditi ven. Konj ga je odnesel domov. Je, spet je pritekla služabnica. »Na,« pravi, »kaj počne?« »Je, kaj počne. Razcapan in umazan tam v hlevu sedi.«</p><p>No, tretjič je šel z žrebetom. Takrat si je nadel zlato obleko. Takrat jo je v cerkvi tresel mraz in vse. Vsakič se mu je nasmehnila, on pa je ni pogledal. Preden je bilo konec maše in je duhovnik rekel amen, se je spet hitro pobral domov. Spet nazaj v hlev. Na, takrat je zopet prišla dol služabnica.</p><p>Pravi: »Kaj je?«</p><p>Pravi: »Tako, razcapan in umazan sedi v hlevu.«</p><p>V redu. Takrat mu reče čarobni konj:</p><p>»No, Nikolaj, zdaj boš šel tja naprej v njen grad, v tisti vrt, kjer je tisti krožnik. Z najmlajšim žrebetom boš šel gor na tisti krožnik plesat. Na tisti vrt.«</p><p>On je zares šel, ona pa ga je iz nadstropja klicala. On pa je samo plesal gor na tistem krožniku s tistim konjem. Odšel je z njim nazaj v hlev, služabnica je zopet pritekla dol. Ja, lepi Nikolaj spet razcapan in umazan sedi tam. Ko je drugič odšel plesat, spet z žrebetom, mu je stari čarobni konj rekel:</p><p>»Zdaj boš padel z žrebeta, ona ti vrže robček, da bi si zavezal glavo, potem pa takoj prileti nazaj v hlev.«</p><p>Spet nazaj, ona spet služabnico dol pošlje. Takrat pa mu je tisti stari čarobni konj pihnil tja, kjer se je udaril, pa se tisto ni več poznalo. V redu.</p><p>Ko je že tretjič plesal na tistem krožniku, mu je stari čarobni konj rekel:</p><p>»Nikolaj, zdaj te bo klicala in ti bo vse govorila. Ti kar naenkrat reci ’hip-hop’ in žrebe bo s teboj skočilo tja gor. Takrat ji boš dal poljub in boš vstopil v grad.</p><p>No, tako se je zgodilo. On je plesal, skočil gor, ji dal poljub, potem pa noter. No, ona je bila zdaj vesela, da ima lepega Nikolaja.</p><p>In onadva sta se peljala v drugo vilinsko deželo. Ona pa je rekla lepemu Nikolaju:</p><p>»Nikolaj, štirinajst sob imam. V vsako lahko vstopiš, le v štirinajsto ne smeš.«</p><p>Ja, seveda, lepi Nikolaj se odpelje tja, v štirinajsto pač ne bo šel. Vstopil je v prvo, drugo, tretjo, deseto, enajsto, no, vstopil je tudi v štirinajsto. Kaj pa je našel v štirinajsti sobi? Zmaja z dvema glavama, pribitega na steno. Pribit je bil gor. Takrat mu pravi zmaj:</p><p>»Nikolaj,« pravi, »daj mi kozarec vode, jaz pa ti bom podaril eno deželo.«</p><p>Ja, Nikolaj je šel in mu prinesel kozarec vode. Ko je zmaj spil kozarec vode, se mu je ena od rok rešila s stene.</p><p>»Nikolaj, še en kozarec mi daj, boš dobil še drugo deželo.«</p><p>Ja, Nikolaj je spet šel in mu spet prinesel kozarec vode. Takrat se je s stene rešila še druga roka.</p><p>»Nikolaj, še enega prinesi, dal ti bom tri dežele.«</p><p>Ja, Nikolaj je spet ubogal, spet je šel. Prinesel je vodo, takrat pa je zmaj skočil s stene in odletel.</p><p><span class="pagebreak" id="pb.230"> [230] </span>Ja, vile Ilonke ni. Gre dol v hlev, stari čarobni konj pa mu pravi:</p><p>»Nikolaj, zdaj imaš vse, ampak vile Ilonke več nimaš, ker jo je odnesel zmaj. Tja in tja.«</p><p>Ja, ta siromak je bil žalosten. Kaj pa bo zdaj? Vprašal je čarobnega konja, ali lahko on tja pride.</p><p>»Ja, kaj bi ne, mi lahko pridemo tja, ampak tisti ima vranca, na treh nogah železnega, tisti teče trikrat hitreje kakor mi.«</p><p>Ja, on ni verjel. Zato se je usedel na konja, z najstarejšim čarobnim konjem sta poletela. Prišla sta tja, kjer je imel zmaj vilo Ilonko notri v gradu. Ukradla sta Ilonko nazaj. Ja, tisti železni vranec na treh nogah je v hlevu brcal kakor grom. Zmaj je priletel dol:</p><p>»Kaj hočeš, svinja, nimaš obroka?«</p><p>»Kaj da ne, jaz imam vse, obrok in vse. Ti pa nimaš vile Ilonke, ker jo pelje stran lepi Nikolaj. Saj imaš še čas, tisto krušno košaro lešnikov še lahko poješ, še ga lahko zgrabiva.«</p><p>No, v redu, tako je bilo, zmaj skoči gor na čarobnega konja in za njim. Zgrabil ga je. Vilo Ilonko mu je odvzel in mu rekel:</p><p>»Nikolaj, to je zdaj ena dežela. To je ena država, ki si jo dal.«</p><p>Ja, vrnil se je domov, spet žalosten. Zdaj je šel z mlajšim konjem, spet s čarobnim. Spet je prišel tja, spet jo je ukradel. Ja, tisti čarobni vranec, na treh nogah železen, spet močno udarja v hlevu. Zdaj pravi:</p><p>»Svinja, nimaš za jesti ali si brez obroka?«</p><p>»Kaj da ne. Jaz imam vse, samo lepi Nikolaj vilo Ilonko stran pelje. Pol košarice lešnikov še lahko poješ, saj ga še lahko zgrabiva.«</p><p>No, tako je bilo, za njim, spet ga je zgrabil. Odvzel mu jo je in mu rekel:</p><p>»Nikolaj, zdaj pa imaš drugo deželo.«</p><p>No, zdaj pa bo z žrebetom, je šel z žrebetom. Tedaj je čarobni konj žrebetu zapovedal, naj vzame s seboj vrečo, ker bo zmaj lepega Nikolaja zdaj vrgel na zemljo, kjer se bo Nikolaj potolkel. Takrat bo moral tisti mladi čarobni konj vse majhne kosti pobrati skupaj v vrečo in jih prinesti domov. Tako je bilo. Spet je šel in jo ukradel. No, za njim. Spet je zgrabil. Takrat je trinogi železni vranec, na katerem je sedel zmaj, zgrabil lepega Nikolaja in ga treščil na zemljo. Nikolaj je razpadel na majhne koščke. Tisto mlado žrebe je priletelo dol in jih zbralo v vrečo. Vse kosti, vse, kar je bilo, noter. Prišel je domov v hlev, stari čarobni konj pa je trikrat pihnil v vrečo. Nikolaj je spet postal cel.</p><p>No, takrat je Nikolaj rekel: »Kaj naj storim?«</p><p>Tedaj mu je stari čarobni konj rekel:</p><p>»Veš kaj, Nikolaj, obstaja pomoč. Zdaj boš šel za tri leta služit k čarovnici. Tista čarovnica ima konja, na štiri noge železnega. Ti boš moral konja pasti. Ampak tisti konj bo takšen: ko ga boš prignal na pašo, se bo razletel v vse smeri. Če pa ga ne priženeš domov, ti bo tista čarovnica odrezala glavo.«</p><p>Takrat mu je čarobni konj rekel:</p><p>»Zdaj pa dobro poslušaj. Ko boš prvič gnal, bojo nastali zajci. Takrat hitro pomisli na pse.«</p><p>Ja, Nikolaj res žene, čez nekaj časa se je konj spremenil v zajce, ki so se takoj raztekli. Ničesar ni bilo več. Pomislil je na pse, čez kratek čas so psi vse zajce prignali nazaj. Takrat so spet postali konji. Prižene domov, stara čarovnica je imela železni hlev in je pretepla konje, ker so se dali zgrabiti in prignati nazaj domov.</p><p><span class="pagebreak" id="pb.231"> [231] </span>Ja, drugič je gnal. Takrat so nastali piščanci, ki so se mu vsi raztepli po grmovju. On, siromak, je takrat hitro pomislil na lisico. Prišle so lisice in so vsakega piščanca spravile nazaj. Spet je prignal domov. Baba je spet grobo premlatila konje, ker so se mu dali zgrabiti.</p><p>Ja, zdaj tretjič žene, vsakič je bil zunaj leto dni. Enkrat letno jih je prignal domov. Zdaj so postali vsi ovce. Ovce so se mu vse po gozdu razbežale. Ja, lepi Nikolaj je hitro pomislil na volkove. Volkovi so pritekli in spravili nazaj vse ovce. On je prignal domov. Doma baba spet tepe.</p><p>»No, zdaj si odslužil. Dobil boš konja.« Peljala ga je v hlev, tam so bili srebrne dlake, zlate dlake, tam so takšni stali, ki so vselej v zibelki. V kotu je stal pa grbasti, na štiri noge železen. Mu je stari čarobni konj rekel, da drugega ne sme vzeti, samo tistega. Drugega ni smel vzeti. Ja, on ni popustil, baba mu ga je morala dati. Usede se, neseta se. Nekaj časa gresta, takrat pa naenkrat pravi čarobni konj Nikolaju: »Nikolaj, poglej nazaj, kaj vidiš?«</p><p>»Ej, čarobni konj, ta baba tam gor na orehu sedi. In takšen velik oblak gre za nami.«</p><p>»Nikolaj, nič se ne boj.« Prišel je takšen vihar, takšen veter, da je vse raztrgalo, vse na koščke strgalo, njima pa vseeno ni bilo nič.</p><p>Ja, ko je bilo treba zdaj iti čez mejo, je bil tam most. Na eni strani je bila ena zmajska kača, na drugi pa druga. Čarobni konj je rekel Nikolaju:</p><p>»Nikolaj, tukaj bova zdaj šla dol, tam neki ovčar pase ovce, prinesi si dve ovci. Midva drugače ne moreva čez ta most, ker naju kača uniči.«</p><p>Takrat je rekel čarobni konj:</p><p>»Ko pridemo do te kače, vrzi ovco. Dokler se bo kača ukvarjala s to ovco, bova skočila čez most na drugo stran. To pa je ovca za drugo stran. Ko bo priletela druga, ji vrzi drugo ovco.« Prišla sta skozi.</p><p>Pa v grad, kjer je bila Ilonka. Ukradel jo je nazaj. Ja, tisti vranec, železen na tri noge, divja v hlevu, zmaj pa prileti:</p><p>»Kaj je, svinja grda, nimaš za jesti?«</p><p>»Kaj da ne, jaz imam vse. Lahko ješ, poješ, kolikor hočeš, midva ju več ne ujameva. Midva ju več ne ujameva.«</p><p>A tudi zmaj ni popustil, »bova šla«. Gresta. Tako se neseta, dvajset, trideset metrov blizu je priletel, dalje pa več ni mogel, ker je tisti letel še hitreje. Tisti štirinogi železni vranec in trinogi sta bila brata. Tisti, ki je nesel Ilonko, je zakričal nazaj:</p><p>»Brat, vrzi ga dol, naj se na veke ubije.«</p><p>In je tisti odvrgel zmaja na zemljo in zmaj je ne vem kako globoko na zemljo padel. Ilonko pa je nazaj domov prinesel. In če niso umrli, morda še dandanes živijo.</p><p><span style="font-weight:bold">Matičetov:</span> Kje ste vi, stric, to slišali? Ste brali ali slišali?</p><p><span style="font-weight:bold">Pripovedovalec:</span> Ko sem bil majhen, so nam naš stari Laci, pokojni učitelj, pripovedovali to pravljico v šoli.</p><p><span style="font-weight:bold">Matičetov:</span> Madžarsko je povedal, ali ne?</p><p><span style="font-weight:bold">Pripovedovalec:</span> Madžarsko. To sem jaz prevedel.</p></div><div class="ss3" id="index-body.1_div.2_div.2_div.11"><h3><span class="head"><span class="pagebreak" id="pb.232"> [232] </span> <span style="font-variant: small-caps">17. Nekoč je živelo dekle</span></span></h3><p>Nekoč je živelo dekle, ki mu je umrla mati. Oče pa se je oženil, vzel je drugo ženo. Tista mačeha je imela še dve svoji hčeri. Prvo hčer, ki ni bila njena, je zelo zaničevala. Tisto dekle je zmeraj jokalo. Za k maši je mati svojima hčerama kupovala lepe obleke, tisti siroti, tisti pa ne. Tista je zmeraj hodila na materin grob na pokopališče jokat.</p><p>Mati je rekla:</p><p>»Draga hči, preden boš šla k maši, pridi sem na moj grob. Tukaj boš našla lepo obleko, si jo oblekla pa boš šla k maši. Ko boš prihajala od maše, pridi nazaj na grob in obleko odloži spet nazaj.«</p><p>Tako je tudi bilo.</p><p>Zdaj prideta domov, ti dve dekleti, ki sta ta pravi hčeri bili, in pravita:</p><p>»Mati, kakšno lepo obleko je ta imela na sebi ...«</p><p>Na, ta mati je spet odhitela v trgovino in kupila nekaj še lepšega. V nedeljo so spet šle k maši, tista sirota pa prej na pokopališče na materin grob. Tam je našla še lepšo obleko, kot so jo imele druge.</p><p>Ja, pridejo domov, se spet pritožujejo, ker je zopet imela lepšo. Spet v drugo trgovino, spet lepše. Ta pa je šla na materin grob, mati je spet pripravila lepše oblačilo. Prišla je domov.</p><p>Živel je mlad fant, ki mu je bilo tisto dekle všeč. Prišel jo je prosit, da bi se poročil z njo. Ja, ta mačeha pa je rekla:</p><p>»Ja, kaj pa boš s to noro? Ta je zmešana. Imam še ti dve, lepi.«</p><p>Ne, on druge ne vzame, samo to. To dekle pa pravi temu fantu:</p><p>»Jaz se ne morem poročiti, jaz sem sirota. Jaz nimam oblek, nimam ničesar. Jaz se ne morem poročiti.«</p><p>Takrat je ta fant rekel:</p><p>»Nikar ne glej, česa nimaš, bom jaz kupil vse, ti jaz vse prinesem.«</p><p>No, tako je bilo, on je prinesel vse. Ali zdaj je bilo tako, da se bosta poročila. Mačeha drugega ni mogla, je obula svojo hčer, toda noge so bile prevelike. Nato je šla in ji odrezala pete. Oblekla jo je v tisto obleko, v kateri bi morala biti tista sirota. Tisto siroto pa, so vzeli korito pa jo dali v korito in jo porinili pod posteljo.</p><p>Zdaj pa pride ženin in se usedejo h kosilu, da bi pojedli kosilo in potem šli k poroki. Sedijo pri mizi, prinesejo petelina, kuhanega. Na, jejo. Petelin naenkrat skoči s krožnika in pravi:</p><p>»Kikiriki, uboga sirota pod koritom, bogata hči za mizo.«</p><p>Ja, ženin gleda:</p><p>»E, kaj bom poslušal norega kuhanega petelina, ki zdaj tu prepeva.«</p><p>Ja, petelin spet skoči:</p><p>»Kikiriki, uboga sirota pod koritom, bogata hči za mizo.«</p><p>Ja, ženin skoči pokonci, pogleda pod posteljo, potegne ven, ja, sirota je bila tam notri. Zakaj je to naredila, ona je morala to narediti. Nič hudega, poročila sta se.</p><p>Poročila sta se, ona je zanosila, on pa je moral oditi k vojakom, moral je vstopiti v vojsko. Ona je rodila dete, mačeha pa je prišla in otroku prerezala vrat. Položila ga je k njej in tudi nož. Sklicala je sosede, naj pogledajo, kaj je naredila. Zdaj je mačeha tistemu <span class="pagebreak" id="pb.233"> [233] </span>vojaku napisala, kaj mu je doma storila žena. Odgovoril je: »Če je storila to, naj jo dajo v sod in jo z voli privlečejo na visok hrib. Sod naj porinejo in naj leti, kamor hoče.«</p><p>Tako so naredili. Tisti sod je po hribu tako daleč letel, da je tam, kjer se je ustavil, zrasla majhna hiša. Tja je prišla košuta in tistemu otročičku polizala vrat, da se je vrat prijel skupaj. In košuta je tisto dete tudi dojila.</p><p>No, on pride domov z vojske. Bil je lovec. Puško je dal na ramo in šel v gozd. Padla je tema in je zablodil. Nikamor ni znal priti. Splezal je na veliko drevo in oprezal, kje bo zagledal luč. Tako daleč, daleč je videl majhno lučko. Ja, tiste se je držal. Ni vedel, da živita njegova žena in sinek v tisti hiši. Našel je tisto hišo v gozdu. Potrka.</p><p>»Kdo je?«</p><p>Oglasil se je. Ona ga je po besedah takoj spoznala. Ta žena, ki mu je bila žena. Spusti ga noter. Dala mu je večerjo, ulegel se je. Spal je in roka mu je zlezla s postelje. Takrat je mati rekla otroku:</p><p>»Sinek, pojdi, pojdi in daj očetu roko nazaj.«</p><p>Fantek je pritekel, bil je star že sedem let, in mu dal roko nazaj. Takrat se je on prebudil in nekaj zaslišal. Nato je spustil desno nogo.</p><p>»Sinek, pojdi, pojdi in daj očetu nogo nazaj.« Fantek je pritekel in mu dal nogo nazaj, materi pa je rekel:</p><p>»Mati, je to moj oče?«</p><p>»Ja, sinek, tako je, to je tvoj oče.«</p><p>Takrat je on vstal in jo vprašal, kako se je to zgodilo in kaj je bilo. Razložila mu je, kaj je z njo naredila mačeha. Ko je rodila dete, mu je ona prerezala vrat. Nato so jo peljali na hrib in jo s sodom spustili dol, ta pa se je ustavil tu, kjer je nastala hišica.</p><p>Na, on je tedaj odšel domov, s kočijo z dvema konjema je prišel v gozd po svojo ženo in otroka, ju naložil in odpeljal domov. Mačehi, ki je to naredila, pa je na vsako nogo vpregel šest parov volov in jo dal raztrgati. Na, morda še živijo, s tisto ženo pa tistim malim fantkom, morda so še zmeraj živi, če niso umrli.</p><p><span style="font-weight:bold">Matičetov:</span> Kdo vam je pripovedoval, stric Laci?</p><p><span style="font-weight:bold">Pripovedovalec:</span> Ne. Stari Merkli. Ščec smo mu rekli.</p><p><span style="font-weight:bold">Matičetov:</span> Sakalovski?</p><p><span style="font-weight:bold">Pripovedovalec:</span> Sakalovski. Merkli István se je pisal.</p></div><div class="ss3" id="index-body.1_div.2_div.2_div.12"><h3><span class="head"><span style="font-variant: small-caps">18. Živela je mati in imela je hčer</span></span></h3><p>Živela je mati in imela je hčer. Pa je tista deklica vselej samo na peči sedela. Mati ni dosti marala za to: »Si še majhna, kar počivaj.« Toda mati se je postarala in ni mogla več tako delati, ker roke niso več zmogle. Deklica je odrasla in mati je rekla:</p><p>»Pridi vendar in mi pomagaj pri kakšnem delu, vidiš, da postajam stara. Kaj pa boš ti, saj te lakota umori, ko nočeš ničesar vzeti v roke. Če ne drugo, vsaj kuhinjo bi lahko pometla. Ali pa nahranila kokoši.«</p><p>Ja, dekletu to ni prišlo do živega. Bila je že toliko stara, da bi se lahko omožila. Ampak je ni mogla spraviti dol. Lepo ji je govorila, grdo ji je govorila, nič. Mati se je naveličala <span class="pagebreak" id="pb.234"> [234] </span>in vzela šibo pa jo zelo, zelo namlatila. Tako je morala dol s peči, če je hotela ali ne. Stekla je ven in zunaj bridko jokala. Mimo je šel mlad lovec in rekel:</p><p>»Mati, zakaj pa ste jo mlatili, to je vaša hči. Pa zakaj ste jo tako tepli?«</p><p>»Ja, tako je, da kar naprej dela, brez prestanka, pa ji pravim, da se bo uničila, naj ne dela toliko. In me ne uboga, zdaj sem se pa razjezila in sem jo namlatila.«</p><p>»A, ne delajte tega!« In je odšel.</p><p>Ja, naslednji dan je spet zlezla na peč in se tam ulegla. Še dalje je bila tam gor, imeli so starega mačka, tistega je božala in se z njim igrala.</p><p>Spet se je naveličala (mati), spet je vzela leskovo palico pa po njej. Stekla je ven. Ja, tisti lovec je spet prišel tam mimo in spet rekel:</p><p>»Ja, mati, zakaj pa jo tepete, to lepo dekle?«</p><p>»Ja, kar naprej hoče presti, noč in dan samo prede. Pa kaj bo toliko. Saj imam tudi jaz čas, naj malo počiva.«</p><p>»Ej, mati, mati, kaj to počnete. Pustite jo vendar!«</p><p>»No, saj jo pustim, jaz bi jo tako pustila, naj počiva, pa ni prav nič pri miru. Kar naprej mora delati, noč in dan.«</p><p>Ja, tisti je odšel, ona pa spet nazaj na peč. In tisti stari maček je spet prišel k njej v naročje in ga je tam božala in se z njim igrala.</p><p>Mati je mislila:</p><p>»Saj je vsak dan slabše, saj jo lakota umori. Tukaj strohni za pečjo. Saj ničesar ne vzame v roke.«</p><p>»Na,« je rekla, »zdaj pa zadnjič. Ali te ubijem ali pa boš delala.«</p><p>In po njej tam zunaj, jo je držala z eno roko, z drugo pa jo je mlatila, kar se da.</p><p>Ja, tisti mladenič spet mimo pride na konju in pravi:</p><p>»Mati, vam se meša. Vi jo hočete ubiti.«</p><p>»Ne, ne, celo noč je predla, pa mi je že vso zlato prejo napredla. Ja, kaj pa bom jaz s tistim počela, saj to ni za siromaka.« Pa tako.</p><p>Nato je on rekel: »Če je tako čudna in tako marljiva, mi jo dajte za ženo. Sem kraljevski sin in imam veliko prediva in pri meni bo lahko predla, kolikor bo hotela, noč in dan. In jo vzamem za ženo.«</p><p>Ja, dobro, nato je odšel in so prišli po njo s kočijo. In so jo odpeljali in poslali v sobo. Tam so ji lepo postregli in ji je rekel:</p><p>»No, tam bo tvoja soba, kjer boš predla. Jutri pripeljejo voz prediva, tisto moraš v enem tednu spresti. Če vse tisto spredeš, boš moja žena.«</p><p>Ja, ona pa nič, je samo milo gledala in se solzila.</p><p>»Ja, tebe je sram in strah. Nikar, boš delala in to vse pozabiš.«</p><p>Pravi, dobro je.</p><p>Naslednji dan so pripeljali voz prediva, tako da so imeli vpreženih šest volov. In so tisto sobo napolnili s predivom in jo spustili zraven. Sobo so zaklenili, noter so ji znosili hrano. »Zdaj lahko predeš noč in dan.«</p><p>Ona tam sedi in joče. Ni mogla ne jesti ne spati, nič. Joče. Misli, da bo tu konec z njo. Kako bo predla, saj še nikoli ni imela tega v rokah. In ona ne zna presti. Tam se solzi, solzi in se joče. Nato ponoči nekdo potrka na vrata ali okna. Ona se ozre naokoli, nikogar <span class="pagebreak" id="pb.235"> [235] </span>ne vidi. In še enkrat. Gleda proti oknu, gre tja in gleda. Ja, vidi, da prihaja majhen človek. Tistemu pravijo palček. Pa gleda noter.</p><p>Pravi:</p><p>»Spusti me noter.«</p><p>»Ne spustim te.«</p><p>»Spusti me noter, jaz ti bom pomagal, vem, da si v hudih škripcih.«</p><p>Ona odpre okno, on pa vstopi. Pravi:</p><p>»Kaj mi daš za plačilo, če ti to spredem. Jaz ti to v enem dnevu in eni noči vse spredem.«</p><p>»Ja, kaj bi, saj ničesar nimam.«</p><p>»No, vidim, da imaš velike težave, jaz ti to naredim, toda ti mi moraš povedati, kako mi je ime.« In je odšel.</p><p>Zvečer je spet prišel, naslednji večer je prišel. Potrkal je, ona pa ga je spustila. Pravi:</p><p>»Uleži se.« Res se je ulegla, do jutra je bilo vse spredeno. Preja je bila vsa zlata, da se je svetila. Ona je bila zelo vesela. On pa:</p><p>»Ti mi samo povej, kako mi je ime. Nič drugega nočem od tebe. Če mi tega ne poveš, pridem pote in te odnesem.«</p><p>Ona razmišlja in razmišlja, kaj bi lahko bilo njegovo ime. Ampak kako bi si lahko izmislila, kako mu je ime?</p><p>Bil je lovec, ki ji je vselej prinašal hrano in skrbel zanjo. Tisti je hodil po gozdu in zagledal majhnega človeka. Tekal je sem in tja, bil zelo dobre volje in kričal:</p><p>»Moje ime je Panci-Manci, če bi tista vedela, kako mi je ime, bi bila zelo srečna. Toda zvečer grem ponjo. Ona tega zagotovo ne bo mogla povedati in bo šla z mano in bo moja žena.«</p><p>Tisti prispe domov in ji prinese kosilo. Pogovarja se z njo o tem in onem in pravi:</p><p>»Kaj sem videl. Majhnega človeka sem videl, ki mi niti do pasu ni segal. In si je govoril: ’Moje ime je Panci-Manci, moje ime je Panci-Manci’. Če bi nekdo vedel, kaj je moje ime.«</p><p>To ji pove in ona reče:</p><p>»Že vem, že vem.«</p><p>Zvečer je spet prišel in potrkal na okno. Ona je pohitela in mu odprla.</p><p>»Na, veš, kako mi je ime?«</p><p>»O, jaz sem že davno vedela, kaj je tvoje ime.«</p><p>»No, pa mi povej.«</p><p>»Panci-Manci ti je ime, razumeš, Panci-Manci, Panci-Manci.«</p><p>Nič ni rekel, je kar skozi okno skočil in stekel proč. Takrat je lovec, ki je zjutraj prinesel zajtrk, rekel, da je narejeno, da je ona vse naredila, in sporočil mlademu kralju. Lovec gre in pove, da je narejeno. Ja, on se od začudenja ni vedel kam dati. Gre ponjo in ji reče, da vidi, da je res tako. Pripeljal jo je noter in so takoj poklicali duhovnika in sta se poročila.</p><p>Ja, takrat je rekel, da še več (prediva) nakupi. Ker potrebuje veliko tega, ker ima veliko vojakov in tisti potrebujejo obleke. Ja, ona si je spet mislila:</p><p>»Ja, kako pa bo to zdaj, enkrat sem se rešila. Zdaj pa naj vse zapravim ali zbežim ali kaj naj se z mano zgodi. Poročena sem že, on pa želi še to od mene in še več pripelje.«</p><p><span class="pagebreak" id="pb.236"> [236] </span>Takrat pride stara ženska, beračica. Tisti se ona zelo toži. Dala ji je lepo darilo in se ji tožila, kako se njej godi in kako se ji bo godilo. Takrat reče:</p><p>»Le pusti, jaz ti lahko pri tem pomagam. Nikar ne bodi žalostna. Naslednji dan pošljem sem tri beračice. Odpelji jih noter, ko bo tudi mladi kralj doma, jih odpelji noter.«</p><p>Ja, res je prišla beračica, naslednji dan. Imela je dolg jezik vse do pasu. In je tam zelo lepo prosila, naj ji dajo vbogajme.</p><p>»Ja, dobro, jaz nimam. Ampak moj mož, kralj, on ima zagotovo, saj nobenega siromaka ne pusti brez darila.«</p><p>Dal ji je lepo miloščino in rekel:</p><p>»Ja, kako to, da imate tako dolg jezik?«</p><p>»Ja, presvetli kralj, tega sem si sama kriva. Ko sem bila mlada, sem preveč predla in sem zmeraj lizala prste in predivo. Zaradi tega mi je tako dolg jezik zrasel.« Kralj je naenkrat začudeno pogledal.</p><p>No, nič ne dé, tista je odšla, čez eno uro je prišla spet druga. Tista pa je bila tako grbava, da je z nosom segala skoraj do tal. Tudi tisto obdari in pravi:</p><p>»Kako to, da ste tako grbavi?«</p><p>»Ja, presvetli kralj, ko sem bila mlada, sem zelo rada predla in sem veliko predla. Zmeraj sem bila zelo sključena in zavoljo tega mi je tako zraslo. Zato sem tako grbava.«</p><p>Pride tretja, lepo pozdravi in lepo prosi, naj ji dajo malo miloščine.</p><p>»No, tudi tebi dam. Saj nobenega reveža ne puščam od svoje hiše brez miloščine.«</p><p>Nato on reče:</p><p>»Kako to, da imate vi tako velika usta?«</p><p>»Ja, presvetli kralj, to se mi je zato zgodilo, ker sem takrat, ko sem bila mlada, preveč predla. Noč in dan sem predla pa sem zmeraj prste lizala. Zato so mi zrasla tako velika usta.«</p><p>Takrat je imel še dosti prediva in je rekel:</p><p>»Tega ti več ne dovolim. Tega ne smeš več v roke vzeti.«</p><p>Predivo so odpeljali ven in ga sežgali. Njej pa je ostro zapovedal, da ga ne sme več vzeti v roke, da se ji ne bi zgodilo kakor tistim.</p><p>No, pa so takrat imeli veliko svatbo, sem bil tam tudi jaz. Vsakdo je lahko jedel, kolikor je le mogel s sabo prinesti. Jaz nisem ničesar prinesel, zato nisem mogel nič jesti in sem bil zelo lačen.</p></div><div class="ss3" id="index-body.1_div.2_div.2_div.13"><h3><span class="head"><a class="link_ref" href="/media/08"><img class="graphic" src="media/Porabske CD.jpg" alt=""/></a>, <a class="link_ref" href="-"><img class="graphic" src="media/Porabske CD.jpg" alt=""/></a>, <a class="link_ref" href="Skladba"><img class="graphic" src="media/Porabske CD.jpg" alt=""/></a>, in <a class="link_ref" href="8.mp3"><img class="graphic" src="media/Porabske CD.jpg" alt=""/></a> <span style="font-variant: small-caps">19. Nekoč je živel cesar</span></span></h3><p>Nekoč je živel cesar. Zapovedal je, da v vasi ne sme zvečer nihče prižgati luči. Toda v eni od hiš so živela tri dekleta, tri sestre, ki niso ubogale cesarja, ampak so prižgale luč. Takrat je šel cesar naokoli po vasi in gledal, kje bi našel luč.</p><p>Tam jo je našel, stopil k oknu in poslušal, kaj bojo zdaj ta dekleta govorila. Dekleta so se med seboj pogovarjala. Najstarejše je reklo:</p><p>»Če me cesar vzame za ženo, mu zamesim toliko kruha, da nahrani vso svojo vojsko.«</p><p>Drugo dekle je reklo:</p><p>»Če me cesar vzame za ženo, mu napredem toliko preje, da lahko obleče vso svojo vojsko.«</p><p><span class="pagebreak" id="pb.237"> [237] </span>Tretje je reklo:</p><p>»Če me cesar vzame za ženo, mu bom rodila dva lepa otročička. Eden bo kot Sonce, drugi pa kot Luna.«</p><p>Takrat je cesar odšel. Naslednji dan je dal tista tri dekleta poklicati k sebi in se poročil z najmlajšo. Prišel je čas, ko je ta njegova žena rodila otročička. Enega je rodila tako lepega in toplega kot Sonce, drugega pa svetlega kot Mesec.</p><p>Sestri sta ji bili nevoščljivi in sta otroka ukradli iz zibelke, na njuno mesto pa položili dva psička. Takrat je cesar poklical vse svoje poveljnike in znance, da jim pokaže svoja lepa otročička. Prišli so skupaj in cesar je rekel:</p><p>»No, dekleta, zdaj pa prinesite sem tista otroka!«</p><p>Takrat so dekleta šla in prinesla dva psička.</p><p>»Kaj sem vam rekel? Ne psičkov, ampak otroka!«</p><p>»Nismo našli drugega, presvetli cesar, kot psička v zibelki.«</p><p>Sestri sta ukradli tista dva otročička, ju odnesli v gozd in tam odložili. Takrat je prišla vila, našla tista otroka, ju odnesla k sebi in ju vzgajala.</p><p>Cesar pa se je razjezil nad svojo ženo, da ga je tako nalagala, in ukazal, da jo do pasu pokopljejo v gnoj. Vsakdo, ki bo šel mimo, naj jo pljune in ji da zaušnico. Če tega kdo ne stori, bo ob glavo. In tako so storili prav vsi.</p><p>Potem sta otroka odrasla. Vila ju je odnesla nazaj tja, kjer ju je našla, in rekla:</p><p>»Zdaj se moramo ločiti, vidva pojdita nazaj domov k staršem.«</p><p>Takrat sta otroka vprašala:</p><p>»Od kod sva, kako sva?«</p><p>Vila je rekla:</p><p>»Tvoja mati je do pasu pokopana v gnoju. Pojdi domov in reši svojo mater iz gnoja.«</p><p>Res je odšel domov, vila mu je pripeljala lepega konja, zajahal ga je in prijezdil naravnost do matere. Ja, stražar je videl tako lepega fanta, kakršnega ni še nikoli poprej. Šel je naravnost k svoji materi, ji obljubil, jo poljubil in umil. Nato je odšel.</p><p>Naslednji dan je spet prišel. Svoji materi je storil spet tako: obljubil ji je, jo poljubil in jo umil. Cesar je to izvedel. Rekel je svojim stražarjem, da naj, če pride še enkrat, pride k njemu, tudi on bi ga rad videl.</p><p>Tretji dan je spet prišel in storil enako. No, takrat je cesar rekel, naj pride k njemu. Fant je tako odgovoril: dokler on te ženske ne odkoplje iz gnoja, ne gre k njemu. Res je dal cesar odkopati svojo ženo.</p><p>Četrti dan je spet prišel. Ženske tam ni več našel. Odšel je na cesarski dvor in kričal: »Tukaj sem, cesar! Klical si me.« Povabil ga je noter in ga vprašal, od kod in kako je. Rekel je:</p><p>»Pripelji ti svojo ženo in vama povem vse po vrsti.«</p><p>Vstopi lepa cesarica in jih lepo poljubi. In pove, kako se je vse zgodilo. Cesarica in oče cesar se razjočeta in ga poljubita. Od veselja dolgo jočejo.</p><p><span style="font-weight:bold">Pripovedovalka:</span> Te pravljice je konec.</p><p><span style="font-weight:bold">Matičetov:</span> Ta vila, kaj je bila vila? Kaj je to, vila?</p><p><span style="font-weight:bold">Pripovedovalka:</span> Vile so take, ki plešejo pa cvetje trgajo, niso zemeljske. Izven svetá živijo.</p><p><span style="font-weight:bold">Matičetov:</span> A, tudi pri vas so jim rekli vila?</p><p><span style="font-weight:bold">Pripovedovalka:</span> Ja. Vile. Tündér. Plešejo pa pojejo pa cvetje trgajo.</p></div><div class="ss3" id="index-body.1_div.2_div.2_div.14"><h3><span class="head"><span class="pagebreak" id="pb.238"> [238] </span> <span style="font-variant: small-caps">20. Nekoč je živel grof</span></span></h3><p>Nekoč je živel grof. Imel je enega sina. Čisto nič ni bil vreden, ni se hotel učiti, ničesar ni hotel delati, nič. Grof se je tožil ženi.</p><p>»Kaj bo s tem fantom, da se ne more nič naučiti in se ničesar ne loti.«</p><p>Žena je rekla:</p><p>»Ti si oče. Ti ga nauči.«</p><p>Toda ni ubogal prav nič.</p><p>Takrat si je grof izmislil sledeče: napiše pismo vojski in ga pošlje k vojakom. Ga bojo že tam naučili. Res je storil tako, grof je poslal pismo vojakom, tam so ga vpisali in ga vpoklicali.</p><p>Ja, tam je bil več kot dva tedna. Napisal je karto, dal je denar poddesetniku, ki mu je dal obleko. Tisto obleko je oblekel, se dal fotografirati, sliko pa poslal domov očetu in materi.</p><p>»Jaz sem že poddesetnik.«</p><p>Takrat je oče rekel materi:</p><p>»Vidiš, vedel sem, da ga je treba dati tja, da se nauči. Doma ni tako nič ubogal.«</p><p>Dobro. Oče je bil zelo vesel in mati tudi. Oče mu je zapakiral petdeset renskih in mu jih poslal. On pa je šel in porabil denar za veseljačenje. Minila sta še dva tedna. Plačal je desetniku, ki mu je dal obleko. Dal se je poslikati in sliko spet poslal domov. Oče je dobil sliko in rekel materi:</p><p>»Vidiš, šele mesec dni je tam in je že desetnik. Kaj šele bo iz njega čez leto dni! Vedel sem, kaj mu je potrebno. Ga bojo že tam naučili!«</p><p>Dobro. Takrat so mati rekli:</p><p>»Ja, dobro bi ga bilo enkrat obiskati.«</p><p>Oče je rekel:</p><p>»Še je čas. Midva se ne moreva tam še nič dogovoriti, ker je še navaden. Ko bo višji gospod, višji oficir, bova šla.«</p><p>Je pa bilo tako, še mesec dni, ko je sin plačal naddesetniku, naj mu da obleko, in se je slikal. Sliko je poslal domov očetu in materi. In oče je rekel:</p><p>»Vidiš, saj sem ti rekel. Je že naddesetnik. Kaj vse ga naučijo!«</p><p>Ja, oče je spet hitro zapakiral in denar oddal po pošti, poslal mu je sto renskih. Naj se samo marljivo uči.</p><p>Dobro, fant je veseljačil. Ni minilo veliko časa, čez tri tedne je poslal sliko, da je že vodnik. Vodniku je plačal, tisti mu je dal obleko, on pa se je dal poslikati.</p><p>Dobro, nekoč pa oče pravi:</p><p>»No, mati, zdaj se odpraviva in greva za njim. Z vodnikom pa že lahko govoriva, zdaj bova šla tja.«</p><p>Zares sta se odpravila, mati vsega napeče, peciva in vsega, in gresta. Prideta v vojašnico, tam vprašata po tem in tem vodniku.</p><p>»Ja, tukaj takega ni.« Na vse konce sprašujejo.</p><p>(-)</p><p>»Tukaj takšnega ni, vodnika s tem imenom, takega tu ni. Je pa en tak kuhar v kuhinji, ki lupi krompir. Tisti ima tako ime.« Grejo res gledat v kuhinjo, ja, kdo je bil tam, njun sin. Še stokrat bolj masten in umazan, kakor je bil doma.</p><p><span class="pagebreak" id="pb.239"> [239] </span>Ja, takrat se je oče razjezil, da ga je tako osramotil. On išče vodnika, tu pa je nekdo, ki je najbolj zanikrn kuhar v kuhinji. No, oče je segel v žep in rekel:</p><p>»Tu imaš, sto renskih, zdaj si od moje hiše izplačan. Več ne računaj na mene, saj ne dobiš ničesar več.«</p><p>Ja, fanta je to zelo prizadelo in je veliko premišljeval. Ja kaj, oče in mati sta odšla domov. Fant je veliko premišljeval in je pobegnil iz vojske. Kam je prišel, v drugo državo je pobegnil. Tako daleč je šel, da je prišel v drugo državo. Tam so opazili, da je tu vojak iz tiste pa tiste države, v drugačnem oblačilu. Takoj so javili kralju, ki ga je poklical k sebi. Moral je oditi tja h kralju. Ha, kralj mu je rekel:</p><p>»Dobro, da si prišel. Imam lepo hčer. Če mi boš to hčer dve noči stražil, boš moj zet in dobiš moje kraljestvo. Ona pa bo tvoja žena.«</p><p>Ja, bo stražil.</p><p>Ja, ni kaj, bil je že v kraljevih rokah. Prišel je večer in je moral iti stražit na grad, ker je bila tam, okamenela. No, zvečer so mu spekli malo večerje in jo je vzel s seboj, in še vrč vina. Preden je prispel, se je na poti usedel in rekel:</p><p>»A, tukaj bom zdaj malo južinal in malo popil, da bom laže prišel tja in manj trpel.«</p><p>Res se usede tam, malo južina in pije. Prišel je berač in se usedel ob njem.</p><p>»Tudi meni, tudi jaz sem lačen, daš malo tudi meni?« »Ja, le vzemi, pij in jej skupaj z mano.«</p><p>Berač ga je nato vprašal:</p><p>»Kam si se napotil?«</p><p>»Ja, sem in sem. Naš kralj imajo hčer in jo moram stražiti dve noči.«</p><p>»Ja? Ti moraš tukaj stražiti? Povem ti pa, da mora tu vsako noč en vojak stražiti, toda z vsakim vojakom je konec, ker zjutraj ne pride več ven.«</p><p>Takrat se je fant že ustrašil in se začel bati.</p><p>»Ti le mene ubogaj pa ti ne bo nič.«</p><p>Ja, tisti revež mu je govoril:</p><p>»Zdaj pa pojdi in odreži dve šibi. Tako dolgi, kot zrasteta v enem letu, in leskovi. Ko boš stal pri njej, malo vstran, iz tistih šib napravi venec. Postavi se v tisti venec in tam notri stoj. Kar koli pride, ti od tam ne izstopi. Gnali te bojo ven, ti pa ven ne pojdi, ti tam stoj!«</p><p>Res, on to naredi. Ona tam stoji, nič ne govori in nič. Ha, on tisto tam napravi, tam stoji.</p><p>Dobro. Ko je bila ura enajst, je priletela dol noga. Čez četrt ure je priletela druga noga. Kmalu je zletela dol roka, nato pa druga roka. Naenkrat je priletelo telo. On si je pri sebi mislil:</p><p>»Še glava bi bila potrebna pa bi nastal cel človek.«</p><p>Ja, tudi tista glava je priletela. Takrat je človek vstal, bil je grd in umazan. Podil ga je domov, naj odide. – On pa ne bo šel stran. – Naj gre domov. – Ne bo šel.</p><p>Odšel je in prinesel velik mlinski kamen. Odšel je daleč stran in ga zakotalil, da je zletel proti njemu. Naj se premakne, ker ga ubije. On je le stal, kamen se je obrnil stran in ni prišel do njega.</p><p>Pretekla je ena ura in je vse tisto minilo. Njemu ni bilo nič. Dekle je bilo že vse belo in se mu je smehljalo. Reklo mu je, naj pride še enkrat.</p><p><span class="pagebreak" id="pb.240"> [240] </span>Prišlo je jutro. Ja, ta kralj je bil zelo radoveden, kaj je. Kočijažu je rekel, naj vpreže, ker se bo peljal na ogled. Ja, on pa je hodil okoli tistega gradu in žvižgal. Kralj vidi, da ta vojak še živi. Bil je zelo vesel, odpeljal ga je domov.</p><p>»Ja, še enkrat boš moral iti.« On pa ne bo več šel, ker je tam veliko trpel. Upiral se je. On ne bo več šel, pa naj mu dajo kar koli. Ni mu treba žene in ne kraljestva in ničesar. On ne bo šel.</p><p>»Moraš iti!«</p><p>Tako daleč, da je naslednji večer spet šel. Po poti se mu je spet približal berač. Usedla sta se, takrat mu je dal že dva vrča vina. Usedla sta se in se pogovarjala, berač mu je rekel:</p><p>»Danes bo še huje, danes jih pride več. Zdaj moraš vzeti dve takšni šibi, ki rasteta že dve leti. Tisti dve potegni v večji krog. Saj ti ne bo nič, to mine in se rešiš.«</p><p>Zares je bilo tako. Zelo plaho je krenil in se postavil tja. Ona se mu je vseskozi smehljala. Vlekel je šibi okoli in se postavil tja. Malo je že segal proti njej in jo prijemal. Takrat pa je prišla enajsta ura in je bilo spet tako. Prileteli sta dol roki, potem noga, spet noga, celo telo in glava pa vse, nastal je človek. Dobro. Rekel mu je, naj gre domov. Nato so prišli godci. Prišla je njegova mati in njegov oče in so tam plesali, se pogovarjali in vse. Naj gre domov in naj gre tudi on plesat, ga je klicala mati. Mati je rekla sinu:</p><p>»Pridi, da bova tudi midva plesala.«</p><p>On pa sploh ni šel od tod. Tista ura je minila in mu ni bilo nič. Takrat je bila ona že rešena. Zagrabila ga je in ga vsega poljubljala. No, oba sta že hodila zunaj. Takrat zjutraj je prišel kralj že s štirimi konji in ju odpeljal domov.</p><p>No, dobro je zdaj. Potem bo svatba, se bosta poročila. Poročila sta se in je bila svatba, ki je trajala tri dni. Kdor je kaj prinesel s sabo, je veliko jedel, kdor ni prinesel nič, pa ni imel nič za jesti.</p><p>Nekoč, ko je bila svatba že mimo in sta bila že poročena, je rekel, čez tri dni je rekel, da bo odšel na svoj dom, da obišče svojega očeta grofa.</p><p>»Ne smeš iti, ker ne boš mogel nazaj.«</p><p>Takrat ga žena ni več pustila. Bil je že kralj. Dobil je kraljevsko oblačilo, mladostno, ona pa je bila kraljica. Ha, on bo šel.</p><p>»Ne, ne smeš iti!«</p><p>No, on bo le šel, ne bo se pustil, ne bo ubogal. Odpravil se je in šel, vzel je s seboj štiri vojake, ki so ga spremljali.</p><p>Prišel je v velik gozd, v katerem so stale velike hiše, kjer so živeli razbojniki. Ha, tam bo on zdaj spal, tam bo imel prenočišče. Bili sta tam ženska in majhna deklica. Stara ženska ni rekla ničesar, ta mala deklica pa je bila njena kuharica. Ko je prinesla hrano, je zmeraj jokala.</p><p>»Ja, zakaj pa ta deklica vedno joče?«</p><p>Ja, dobro. Ko je minila polnoč, so se lopovi vrnili domov in tiste štiri vojake, ki so že zaspali, poklali. On pa je to opazil in v spodnjem perilu skočil pokonci ter pobegnil. Ha, takrat ni imel več oblačila, le kako naj gre k svojemu očetu. H grofu. Ubil ga bo, če pride nag.</p><p>Ja, pobegnil je. Oblačilo in vse je pustil tam. Prispel je do nekega soseda, k prvi hiši, kjer je prosil za staro obleko. Tako staro obleko so mu dali, da ga je bilo skoraj sram obleči jo. »Ja, kaj naj zdaj, nag vendarle ne morem hoditi!«</p><p><span class="pagebreak" id="pb.241"> [241] </span>Prispel je k svojemu očetu. Vprašal ga je – ni se izdal, da je njegov sin – rekel je:</p><p>»Potrebujete mogoče kakšnega služabnika?« Pravi:</p><p>»Jaz drugega zdaj ne potrebujem kot ovčjega pastirja, ki bi mi pasel ovce.«</p><p>»No, dobro. Bom pa jaz pasel.«</p><p>Dobro. On je tiste ovce pasel, jih na pašo gnal. Dobil je piščal, usedel se je in piskal. Ovce je zmeraj postrojil kot vojake. Ovcam ni dal nič hrane. Vedno: »Na levo! Na desno!«</p><p>Ha, dobro. Gnal je ovce domov. Ko je gnal domov, je grof zgoraj skozi okno gledal in slišal, kako je zakričal:</p><p>»Na desno!«</p><p>In vse ovce so gledale gor proti grofu.</p><p>»Ja, kaj hudiča pa je to, ta ovčar, da uči ovce kot vojake.«</p><p>Ja, dobro, takrat je bil že tako dolgo tam, tako dolgo, da žena ni mogla več čakati, da bi se vrnil. Tudi žena se je odpravila za njim, da ga bo šla obiskat. Ona je vzela osem vojakov in šla.</p><p>Dobro, njej se je zgodilo natanko tako kakor njemu. Prišla je v tisto hišo in so tam spali. Tista deklica je zmeraj jokala, ona pa jo je potegnila k sebi in jo stisnila. Ta njegova žena je rekla, kako je že rekla:</p><p>»Mala deklica, povej, zakaj jočeš?«</p><p>»Ja, kaj bi ne jokala. Zdaj je natanko en mesec od tega, kar so bili tukaj presvetli kralj s štirimi vojaki. Ti razbojniki so prišli domov in so jih vse poklali. Presvetli kralj pa so ušli v spodnjem perilu in tu so vse njihove obleke.«</p><p>Hoj, takrat si je ona že mislila:</p><p>»Tu ni v redu, tu smo zdaj v nevarnosti.«</p><p>Ona pa je vojakom, ki so vsi zunaj čakali, takoj ukazala, naj grejo in pobijejo lopove. No, ostali sta onidve, ona pa je kraljevsko oblačilo, ki ga je tam pustil njen mož grof, tisto je vzela s seboj.</p><p>Prišla je do njegovega očeta. Ha, grofu se je zdela velika reč, da ga je prišla obiskat kraljica tiste države. On je bil samo grof. Ta kraljica pravi:</p><p>»Ja, kako pa kaj imate služabnike?«</p><p>»Ja, imam hlapca, konjskega in kravjega hlapca, svinjsko deklo in ovčjega pastirja.«</p><p>»Pogledala bi, kje so.«</p><p>»Ja, ovčarja ni doma, ker pase ovce zunaj na polju, ostali so pa tako vsi doma.«</p><p>Tam je vse pregledala, ja, ovčarja ni bilo.</p><p>»Torej pase ovce,« si je mislila.</p><p>»Ja, tudi jaz bom šel ven gledat.« Ona pa grofa ni pustila, rekla je:</p><p>»Bom šla kar sama ven gledat, kje je.«</p><p>Ona odide ven, gleda, tudi vojaki grejo z njo. On vidi, da ona prihaja. Hop, ovce je postrojil v dve koloni. Postrojil jih je, da so vse ovce gledale proti njej, da so »salutirale z desne«.</p><p>No, njega je bilo zelo sram in ga je kar vleklo skupaj. Nato mu ona pravi:</p><p>»Nikar se ne skrivaj, ne. Vem, kaj se ti je zgodilo. Česar nisi mogel narediti ti, sem opravila jaz.«</p><p><span class="pagebreak" id="pb.242"> [242] </span>No, nato pa je tam le bilo. Sta šla domov, gnala sta domov ovce. Ha, grof je spet gledal ven, kako da hodi kraljica s tem razcapancem. Ja, ko sta prignala domov, je spet postrojil ovce, in ko je grof zgoraj pogledal skozi okno, so vse ovce gledale proti njemu. Ja, takrat je grof priredil veliko gostijo. Da bo velika pojedina.</p><p>Ko so bili že pripravljeni na gostijo, je grof povabil vse svoje sorodstvo in kraljica mu je rekla:</p><p>»Jaz drugače ne bom jedla, samo če mi bo stregel ta ovčar.«</p><p>Grof je sedel pri njej, ko so se že usedli k mizam, grof je sedel pri njej in grof je bil jezen. Zakaj pa bo ta stregel, saj ima vendar drugega človeka za to, ne tega razcapanca. Ja, ona pa nič ... ta ji mora postreči.</p><p>Dobro, končno so privolili. Ko je že skoraj prinesel na mizo, je šel tja, potisnil prst v hrano in ga polizal. Joj, grof se je tako razjezil, da ga je skoraj ubil. Ja, nič ni koristilo, dobro. Ko se je spustil večer, so se odpravili spat. Takrat je grof rekel, da kraljica dobi sobo, pred katero bo postavljena straža. Ja, ona pravi, da nje noben drug ne sme stražiti, samo ta ovčar.</p><p>»Kako pa bo stražil, saj je tako razcapan, taki ne morejo stražiti, bom drugega postavil sem.«</p><p>»Noben drug ne sme stražiti.«</p><p>Ja, dobro, res je bilo tako. On pa je odšel tja, ko se je ona ulegla, je stal pri vratih ta ovčar in se naslonil, kot da bi spal. Grof pa je pazil, kaj bo naredil, ali bo zaspal. Takrat je opazil, da je zaspal. Ovčar pa je šel tja, dal staro obleko na strašilo in ga postavil zraven. Sam pa je šel h kraljici in spal tam notri.</p><p>Grof je prišel in videl, da tam spi, in ga užgal za uho, tisti je padel skupaj, in tako ga je ubil, tistega mrtvega. Prijel ga je in ga vrgel na gnoj.</p><p>Ja, je dobro. Zjutraj vstanejo, kraljica pa gre takoj h grofu in reče:</p><p>»Ja, presvetli grof, nocoj je prišel moj mož. Zdaj je prišel tudi kralj.«</p><p>»Ja, naj vendar stopijo naprej.«</p><p>Ta grof ni prepoznal svojega sina, temveč sta si šla naproti in si podala roko. No, nato so spet pripravili gostijo.</p><p>Takrat je kralj rekel, da ne bo jedel drugega, samo tisto, kar mu bo postregel ovčar. Grof si je takrat že mislil: »Saj sem ga ubil. Kako pa naj ga zdaj oživim?« Na, šlo je tako daleč, da se je izvedelo. Takrat se je on razkril. In ko so opravili s pojedino, so priredili še svatbo in vse. In če niso umrli, so še zmeraj tam. Ta grof pa je moral zapustiti svoje hiše in oditi v novo, kraljevsko domovino. In so tam živeli vsi skupaj, če še niso pomrli.</p><p><span style="font-weight:bold">Matičetov:</span> Vas niso povabili na gostijo, vi niste bili tam?</p><p><span style="font-weight:bold">Pripovedovalec:</span> Jaz nisem bil tam.</p><p><span style="font-weight:bold">Matičetov:</span> Kdo vam je pripovedoval, kje ste jo slišali?</p><p><span style="font-weight:bold">Pripovedovalec:</span> Kje sem to slišal?</p><p><span style="font-weight:bold">Matičetov:</span> Ja.</p><p><span style="font-weight:bold">Pripovedovalec:</span> Od svojega dedka sem slišal.</p><p><span style="font-weight:bold">Matičetov:</span> Kdaj pa je umrl dedek?</p><p><span style="font-weight:bold">Pripovedovalec:</span> Enajstega leta.</p><p><span style="font-weight:bold">Matičetov:</span> So bili stari?</p></div><div class="ss3" id="index-body.1_div.2_div.2_div.15"><h3><span class="head"><span class="pagebreak" id="pb.243"> [243] </span> <span style="font-variant: small-caps">21. Mlin</span></span></h3><p>Bil je mlin, kjer so ponoči mleli hudiči, podnevi pa ljudje. Nekoč je rekel mlinar, da bi se le našel tak človek, ki bi njegov mlin tega osvobodil. Tistemu bi dal veliko, veliko denarja. Takrat pa se je našel nekdo, ki je rekel, da bo poskusil. On bo vstopil v ta mlin. Odšel je noter in sredi mlina na tleh zakuril ogenj, sredi mlina je naložil na ogenj in tam igral na violino.</p><p>Ura je bila dvanajst ponoči, ko so se začela kolesa obračati sama od sebe. Takrat so mu že lasje stali pokonci, kaj bo pa zdaj? Kolesa so se začela obračati. Naenkrat so se odprla vrata, hudič je prinesel noter vrečo denarja pa ga odvrgel pri kamnu, da bi mlel denar. Pogleda naokoli in ga zagleda, skoči k njemu in pravi:</p><p>»Kaj pa ti tukaj iščeš? Kaj pa če te jaz zdaj raztrgam?«</p><p>Tisti pa je le igral in rekel:</p><p>»Zakaj bi me trgal, saj vidiš, da ti lepo igram? Kaj bi me trgal?«</p><p>Posluša ga, on pa le igra, le igra. Nekaj časa ga hudič posluša, naenkrat pa reče:</p><p>»Me ne bi mogel ti tega naučiti?«</p><p>»A, tebe ni mogoče naučiti, ker imaš trde prste.«</p><p>Kremplje je imel, ne prste. No, pa mu reče:</p><p>»Pa ne bi mogel ti te prste malo omehčati?«</p><p>»Ja, kaj da ne, jaz to naredim, če boš le držal.«</p><p>In on je držal. Tam v mlinu so bile takšne reže, takšne luknje pa zagozde in je rekel:</p><p>»V to porini prste.«</p><p>On jih je vstavil v režo in zagozda mu je začela prste stiskati. Hudiču je bilo že preveč in je rekel:</p><p>»Pusti me, zdaj bo pa že dovolj.«</p><p>»Ne pustim te do takrat, dokler mi ne obljubiš, da nikoli več ne prideš sem,« mu je rekel.</p><p>Takrat mu je hudič obljubil, da ne bo nikoli več prišel sem, samo da ga spusti. Ja, on pa je le stiskal prste, le stiskal, potem je hudič naenkrat skočil, odtrgal prste pa jih pustil tam in zbežal. Pobegnil je ven.</p><p>Tako pa je on osvobodil mlin, tudi ponoči so lahko vanj vstopili ljudje. Vse je bilo v redu, tisti človek, ki je prste trgal, pa je umrl. Odšel je v nebesa. A v nebesa ga niso spustili. Odšel je v pekel. Ko so hudiči videli, da prihaja tisti človek, so zaklenili pekel in rekli:</p><p>»Tega ne puščajte noter, ker nam bo vse prste odtrgal. Tega ne puščajte noter, ker nam vse prste potrga.«</p><p>Tako ga niti v pekel niso spustili.</p></div><div class="ss3" id="index-body.1_div.2_div.2_div.16"><h3><span class="head"><span style="font-variant: small-caps">22. Bog in sveti Peter</span></span></h3><p>Kristus in Peter sta hodila po Zemlji. Na poti sta srečala berača. Prosila sta ga, naj jima dá nekaj krajcarjev. On da preveč nima, nekaj pa le, in bo dal. Vse do takrat, dokler ni dal, kar je imel. Bili so trije krajcarji. Trije krajcarji. Tisto jima je dal. Takrat je Bog vprašal: »No, kaj zdaj hočeš imeti v zameno?« »Takšno puško, s katero zadenem vse, <span class="pagebreak" id="pb.244"> [244] </span>ko ustrelim. Pa torbo ali vrečo, da mora, ko zaukažem, vsak iti vanjo.« (Kaj pa je še bilo? Še nekaj je bilo ...)</p><p><span style="font-weight:bold">Matičetov:</span> Ne mošnja? Vreča? Piščal, da morajo plesati?</p><p>In piščal, da bo moral takrat, ko bo igral, plesati vsak, ki bo to slišal. Tako je bilo, dobil je. Na to pa ni pazil, da bi prosil mesto v nebesih. Dobil je.</p><p>Na, v redu je bilo, šli so. On je šel po svoji poti, Peter in Bog pa naprej.</p><p>V nekem mestu je tega klateža, berača srečal neki Žid. (Pravzaprav ni bil berač.) Šel je mimo, Žid pa je gledal malo za njim in mrmral: »Kakšno palico nosi ta?« On pa je to slišal in dal puško na hrbet, le kakšna palica je to. Tisti pa se je obrnil za njim in se ustavil, tisti Žid.</p><p>Berač mu je rekel: »No, Žid, glej, tam je veliko vrabcev, notri v trnju. Če jih pobereš, jih bom ustrelil.«</p><p>Streljal je in ustrelil vrabce, več jih je bilo. Nato je rekel Žid: »Ja, poberem jih.« Žid bi namreč hotel imeti vrabce. V redu, vendar je berača jezilo, ker se je norčeval, da nosi palico.</p><p>Žid je šel pobirat vrabce tja v trnje, takrat pa je drugi začel igrati na piščal. Žid pa je moral tam plesati. Vse do krvi, celo oblačilo je raztrgal in se opraskal. Pa ni odnehal. No, čez nekaj časa je rekel Žid: »Dovolj je, dovolj, ne več, ne več!« No, ko se je Žid že dodobra opraskal in raztrgal, je odnehal. In odšel.</p><p>Prišel je večer in se je znočilo. Vse je bilo prazno, ni bilo ljudi ne ničesar drugega. Hodil je, hodil, naenkrat pa vstopil v hišo, kjer je bilo postlano, in se je ulegel. Vrečo in puško je odložil in vse, kar je imel s sabo. Takrat se je ulegel, ni pa mogel dobro spati. Kar naenkrat je zaropotalo in na tla je priletela noga. Gledal je, kaj je to za eno ... Čez nekaj časa druga. Nato roke, noge, telo, vse v kosih. Nato pa glava. To vse se je tam sestavilo in tisto strašilo je vstalo in začelo plesati okoli njega, po tleh. Nekaj časa ga je gledal, gledal, kaj neki je to. Kar naenkrat je siknilo in priletelo je veliko hudičev. Kar noter in tja k njemu. Kaj tam išče? In podobno. On pa gleda, gleda, kaj je to zdaj. Pravijo, naj se spravi, ker mora iti z njimi. »Koliko vas pa je? Vsi sem noter v to vrečo!« In vsi hudiči so šli noter. (Ja, ampak imel je tudi palico. To sem pozabil. Ko ji ukaže, tista tepe. Tolče.) Takrat so morali iti vsi noter. Zvezal je vrečo, palica pa po njih. Palica je brez milosti mlatila. Ječali so znotraj in prosili, da nikoli več ne pridejo. Naenkrat je odnehal in ukazal, naj palica odneha in se vrne k njemu. No, takrat je razvezal vrečo in poskakali so ven. In so odhiteli, saj so že prej obljubili, da ne bojo nikoli več hodili tja. Nato je odvrgel vrečo v kot in se ulegel. Kmalu je nekaj zacvililo. Eden je ostal notri, ker ni mogel hitro zbežati. »Palica, daj po njem, če je kaj notri!« Palica je spet brez milosti udarila. Nato je stopil tja in razvezal vrečo in tega zadnjega hudiča iztresel. No, pa je tudi tisti pobegnil.</p><p>No, tako se je končalo. Zgodaj zjutraj so bili ljudje radovedni in so šli gledat. Tisto je bil namreč zakleti grad. Gledajo noter in prihajajo, čudijo se, kako je lahko ostal čez noč. To namreč še nikomur ni uspelo, kdor je prišel ali želel stanovati ali kar koli. Čez noč je izginil, ker so ga odvlekli. (Sem že povedal, kako.) Saj je tisto na veliko šlo. Takrat so mu rekli, da lahko tam stanuje, tisto bo njegovo. Ja, tega on ne potrebuje, saj lahko pride kdor koli, nič več se ne bo zgodilo.</p><p><span class="pagebreak" id="pb.245"> [245] </span>Nato pa je v času, ko je moral umreti, bilo treba iti v nebesa, kot je v tej pravljici. Tam pa ga niso spustili noter. Sveti Peter ga ni spustil skozi vrata. Da on ne spada tja. Ko sta onadva hodila po Zemlji, ni za to prosil, čeprav mu je Peter kazal gor, da naj tisto prosi. On tam nima prostora.</p><p>Napotil se je v pekel. Prispe, tam pa tisti, ki je bil najbolj pretepen, tisti, ki je bil zadnji v vreči, tisti ga je najbolj poznal. Vsi so se zbali, tega tam nočejo. (Na, zdaj pa ne vem, kakšen konec je bil.)</p><p><span style="font-weight:bold">Matičetov:</span> Kje ste slišali to zgodbo?</p><p><span style="font-weight:bold">Pripovedovalec:</span> Prebral sem jo, ko sem hodil v šolo. Moj oče je imel knjige iz Celovca od Družbe svetega Mohorja.</p><p><span style="font-weight:bold">Matičetov:</span> Tega ni bilo notri.</p><p><span style="font-weight:bold">Pripovedovalec:</span> Bilo je. Knjiga ni bila iz Celovca, ampak iz Ljubljane. Tam je bilo več takega notri. Takih kratkih pripovedi. Samo tiste nimam, večkrat so si jo sposodili pa je nisem dobil nazaj. Take šaljive so bile notri. Imel sem knjigo od Hubada, tam jih je bilo tudi šest. Ko sem v šolo hodil. Oče me je učil jezika in sem vse tisto razumel. Nisem več hodil v šolo in potem tistih nisem več bral, druge sem bral. Veliko jih imam. Koledarje pa vse. Še koledar iz leta, ko sem se rodil, imam.</p><p><span style="font-weight:bold">Matičetov:</span> Katerega leta ste se rodili?</p><p><span style="font-weight:bold">Pripovedovalec:</span> Naslov knjige je Pamet in vera. Ta je tudi iz Celovca.</p></div><div class="ss3" id="index-body.1_div.2_div.2_div.17"><h3><span class="head"><span style="font-variant: small-caps">23. Kovač</span></span></h3><p>Neki kovač je bil velik siromak in je imel veliko otrok. Zmeraj je delal, zmeraj delal, hudič pa je rekel, nekoč je prišel in rekel: »Kaj se mučiš?« »Veliko se mučim, pa vseeno nimam nič. Ne morem si zaslužiti in težko vzdržujem družino.« »Saj ti lahko jaz pomagam.« »Ja, kako pa mi boš pomagal ti, saj si prav takšen siromak kot jaz.« In je rekel: »Kako da ne.«</p><p>Takrat mu je prinesel, odšel je in mu prinesel vrečo denarja. Rekel je: »Dobro je, dobro si storil.« »Ja, zdaj se mi pa tu podpiši. Ti niti ne veš, kaj imaš. Za tisto se mi podpiši.« On ni vedel, da je žena noseča. (Hudič) je hotel imeti tisto dušo, ki jo je imela žena še v maternici. No, on se podpiše za to, česar ni vedel.</p><p>V redu. Podpisal se je in tisti je odšel. Ko je žena rodila dete, je hudi duh spet prišel: »Prišel sem po to dete, saj si mi podpisal za to, česar ne veš. To je zdaj to, česar nisi vedel – da je bila žena noseča.« Tu je zdaj, po dete je prišel. V redu, rekel je: »Najprej mi daj svojo taco, svoje prste, potem ti ga pa dam. Do takrat ne dam otroka.« Potisnil je in upognil, je imel taco tam notri in satan ni mogel ven z njo. Potem ga je premlatil, zelo ga je nabil, potem pa ga je spustil. Tisti pa je odšel in pustil dete tam.</p><p>Ampak ko je kovač umrl, je moral priti k peklenskim vratom. Zagledali so ga hudiči, zagledali, da prihaja kovač, on pa je imel s sabo svoje kladivo. Ko so držali vrata naproti in so jim tace čez železna vrata visele, je stopil tja in tiste tace nazaj zakoval. Hudiči niso mogli več ven in ne stran, tako da še dandanes držijo peklenska vrata.</p></div><div class="ss3" id="index-body.1_div.2_div.2_div.18"><h3><span class="head"><span class="pagebreak" id="pb.246"> [246] </span> <span style="font-variant: small-caps">24. Hlapec razume gosji jezik in reši gospodarja</span></span></h3><p>Neki hlapec je baje razumel vse, kar so gosi govorile med seboj. Nekoč so govorile: »Naš gospodar bo čez tri dni umrl in bomo zelo žalostne. Da ne bomo imele več gospodarja. Gospodar je bil dober z nami.« Hlapec pa je razumel, kaj so gosi povedale. In so jedli in se je spustil pajek, ki je zraven predel nit, gospodarju se je spustil v žlico. Tisto pa je hlapec odbil, tako gospodar ni umrl. No, in potem so gosi rekle: »No, zdaj pa pojdimo jest ječmen. V mlinu bomo jedle ječmen.« Hlapec je to slišal in jih ni spustil v mlin.</p></div><div class="ss3" id="index-body.1_div.2_div.2_div.19"><h3><span class="head"><span style="font-variant: small-caps">25. Hlapec razume gosji jezik in reši gospodarja</span></span></h3><p>Nekoč je bilo v nekem mlinu, tam je živel hlapec, ki je razumel, kaj si gosi med sabo pripovedujejo. Govorile so: »Naš gospodar bo v treh dneh umrl.« Kakor koli, to mora tisti že vedeti. On je to razumel, in ko so jedli ... Gosi so govorile, da gospodar umre čez tri dni. In je hlapec tisto slišal. Kako to, da umre? Ja, pajek se spusti njemu v žlico, on ga poje in od tistega umre, ker je to strupeni pajek. In hlapec je pazil, in ko so obedovali, se je pajek spustil v žlico. Hlapec je tisto videl in odbil žlico in tako gospodar ni umrl v treh dneh. Gosi so spet govorile: »Zdaj bomo šle v mlin jest ječmen.« Toda hlapec je to slišal in jim ni dovolil.</p></div><div class="ss3" id="index-body.1_div.2_div.2_div.20"><h3><span class="head"><span style="font-variant: small-caps">26. Mož reši žabo pred kačo in razume živalsko govorico</span></span></h3><p>Nekoč je živel mlad oženjen moški. In je šel v gozd, vzel sekiro in šel drva cepit. Ko je stopil v gozd, je srečal kačo, ki je ubijala žabo. On pa je s sekiro ubil kačo. Žaba je rekla: »No, ti si me zdaj rešil. Jaz ti pa za plačilo dam to, da boš razumel, kaj živali govorijo. Le nobenemu ne razkrij tega. Če to razkriješ, boš umrl.«</p><p>Prišel je domov, nič ni govoril, ni razkril ženi. Peljala sta se po cesti, ko so mimo odletele gosi. Rekle so: »Pojdimo v mlin jest ječmen!« Njemu pa je ušel smeh, smejal se je. Žena ga je vprašala: »Kaj se smeješ?« Ni izdal, ni povedal.</p><p>Spet je šel dalje, tam so se mački smejali. »E, kakšno svatbo smo imeli, ko smo miši jedli.« Spet se je smejal. Žena pa ga je kar naprej spraševala: »Kaj se smeješ? Kaj se smeješ? Povej mi!« Takrat je on rekel: »Ne smem povedati, če razkrijem, umrem.«</p><p>Žena pa ga je neprestano nagovarjala, naj pove: »Četudi umreš, moraš povedati!« Joj, mora povedati, žena namreč ni odnehala. Šel je in se ulegel na posteljo. Če umre, ko ji bo razkril, naj umre tako.</p><p>Takrat pa je žena dala kruh psu, »na, košček kruha«, tisti pa ga ni pojedel. Takrat je petelin rekel: »Zakaj pa ga ne vzameš?« »Jaz da bi vzel od te grde ženske? Njen mož bo umrl, ko ji bo razkril.« Petelin je rekel: »Ha, je pa neumen! Samo eno ženo ima pa je ne more obvladati. Jaz jih imam dvajset na gnoju in jih vse obvladam. Naj vstane pa jo dobro nariba! Pa menda ne bo več vprašala.«</p><p>Ej, mož je razumel, kaj je petelin govoril. Vstal je s postelje, vzel vrv in dobro naribal ženo. Nikoli več ni vprašala, kaj govorijo živali.</p></div><div class="ss3" id="index-body.1_div.2_div.2_div.21"><h3><span class="head"><span class="pagebreak" id="pb.247"> [247] </span> <span style="font-variant: small-caps">27. Mati je imela hčer, ki je bila zelo lepa</span></span></h3><p>Neka mati je imela hčer, ki je bila zelo lepa. Prihajalo je veliko snubcev, ki so jo hoteli imeti za ženo. Ona pa je rekla, da bo dala samo tistemu hčer za ženo, ki ji bo znal tako pripovedovati, tako lagati, da ona ne bo verjela. Mnogi so prišli, niti enemu pa ni uspelo. Takrat je imel tam v vasi neki gospod tri hlapce. Zgodaj zjutraj, ko so zajtrkovali, so se pogovarjali.</p><p>»Ja,« pravi, »ukazano nam je, da se peljemo mimo tiste hiše.«</p><p>Tista je bila na koncu vasi, tam je tista mati s hčerjo domovala. Takrat je najstarejši rekel:</p><p>»Seveda bom jaz govoril z njo in videli boste, da bom že tako govoril, da ne bo verjela.«</p><p>Smejali so se, drugi je rekel:</p><p>»No, če ne ti, bom pa jaz.«</p><p>Najmanjšega so navadno zmerjali, ker je bil najmlajši med njimi.</p><p>»A, vidite, jaz jo bom zagotovo dobil.«</p><p>»Kaj pa ti norček, kaj pa ti o tem premišljuješ.«</p><p>Nato so peljali, najprej je vozil najstarejši, tisti najbolj spredaj. In ko je že peljal mimo tiste hiše, je videl, da je bila mati na vrtu in okopavala.</p><p>Pravi: »Dobro jutro, mati!«</p><p>»Je, Bog daj!«</p><p>»Kaj pa delate?«</p><p>»Zelje plevem.«</p><p>Ja, on gleda in si misli, toda nič več ni mogel govoriti, da bi nadaljeval pogovor. Moral je iti naprej. Drugi je prišel, tudi njemu se je ravno tako zgodilo.</p><p>Najmlajši je bil najbolj zadaj, tisti je šel in prispel.</p><p>Pa pravi: »Dobro jutro, mati!«</p><p>»Bog daj!«</p><p>»Kaj pa delate?«</p><p>»Zelje plevem.«</p><p>»O, mi smo že zdavnaj naribali za devet polnih kadi.«</p><p>»No, to je dobro.«</p><p>»Kaj bi bilo dobro, saj je vse zgnilo.«</p><p>»A, to je slabo.«</p><p>»Ni slabo, na njivo smo to odpeljali in njivo pognojili.«</p><p>»Ja, to je dobro.«</p><p>»Tam je takšna velika gora hrastov zrasla, da nismo imeli nobene koristi.«</p><p>»No, to je slabo.«</p><p>»Kaj bi bilo slabo, tisti hrasti so vsi postali votli in se je v njih naselilo veliko rojev.«</p><p>»No, to je dobro.«</p><p>»Ni dobro. Tisto je bilo polno medu in je prišel medved pa ves tisti med pojedel.«</p><p>»A, to je slabo.«</p><p>»Kaj bi bilo slabo. Zgrabili smo medveda, ga dali v prešo in stisnili iz njega devet kadi medu.«</p><p>»To pa je ena prekleta laž!«</p><p><span class="pagebreak" id="pb.248"> [248] </span>In je takrat, tisti je dobil. Mati je že rekla:</p><p>»Ni, ni, saj je to res.«</p><p>Tistemu jo je potem dala za ženo.</p><p><span style="font-weight:bold">Matičetov:</span> Tudi to je pripovedoval oče?</p><p><span style="font-weight:bold">Pripovedovalec:</span> Ja. Moj oče je imel slovenske, kakor mi pravimo, kranjske knjige iz Ljubljane pa iz Maribora. Pa še veliki koledar zraven.</p></div><div class="ss3" id="index-body.1_div.2_div.2_div.22"><h3><span class="head"><span style="font-variant: small-caps">28. Nekoč je živel siromak</span></span></h3><p>Nekoč je živel siromak, imel je ženo in majhno hišo. Ničesar ni imel, je hodil in nekaj delal. Šel je sekat drva. Ona mu je spekla dve pogači in odšel je sekat drevje. Šel je in sekal, južino pa je odložil. Prišel je čas kosila, iskal je, a ni našel ničesar tam notri. Bil je zelo lačen in je preklinjal. Rekel je, da ga Bog ne najde na tem svetu pa na onem tudi ne, tistega, ki je to pojedel. Šel je, se spokal in se vrnil domov. Žena ga je vprašala:</p><p>»Kje pa hodiš, kaj si pa zdaj storil?«</p><p>»Tako lačen sem, daj mi vendar nekaj!«</p><p>Res mu je skuhala in mu dala, da jé. In je tako jedel, da je bilo premalo zanj.</p><p>Naslednji dan je šel spet. Takrat pa, preden je šel od doma, je prišel k njemu majhen fant in rekel:</p><p>»Sprejmite me za hlapca!«</p><p>»Kaj bom tebe najemal, sam nimam niti hrane niti dela. Jaz sem revež.«</p><p>»Sprejmite me, ničesar drugega ne bom prosil, le da odidem vsak dan dve uri domov spat. Drugega nič.«</p><p>»Dobro, potem pa bodi!«</p><p>Ostal je tam, sta šla sekat drevje, spet je šel. Ko sta prišla v gozd, je mali fant rekel tako:</p><p>»Gospodar, vi le pojdite po gozdu in označujte bore. Nazaj ne glejte, kajti za vami bo vsak ležal. Vam ni treba sekati. Vzemite s seboj dve žagi in dve sekiri pa bo šlo.«</p><p>Zares, on je spredaj samo označeval, za njim pa so sekali. Ko so posekali, je rekel:</p><p>»Gospodar, jaz grem zdaj domov, malo spat dve uri.«</p><p>»Le pojdi.«</p><p>Prispel je domov, koga je našel, žena je doma imela drugega. Duhovnika. Takrat gre okoli pod okni, skozi okna sta onadva videla, da hodi okoli pod okni. Žena pravi:</p><p>»Jej, naš hlapec se vrača domov. Kam naj te pa jaz zdaj skrijem?«</p><p>On pa pravi:</p><p>»Tu pod posteljo se uležem in me ne bo videl. Ulegel se bo in ležal.«</p><p>Zares pride domov, vstopi in pravi:</p><p>»Na, gospodinja, naš gospodar so tako rekli, da moram to posteljo odnesti ven, da bi jo stepel in prezračil. Dolgo je že tukaj.«</p><p>»Le kako bi bila ta postelja že dolgo tukaj, saj jo jaz sama prezračim!«</p><p>»Ne, ne, to se mora prezračiti,« je šel in prijel posteljo.</p><p>On pa je bil notri, potem pa smuk! Ona, žena ni smela gospodarju izdati, on pa tega gospodarju prav tako ni razkril.</p><p><span class="pagebreak" id="pb.249"> [249] </span>Dobro je bilo. Gospodar je prišel domov in jedel. So šli nazaj, nihče ni izdal ničesar, ne enemu ne drugemu. No, naslednji dan spet tako. Spet so šli drevje sekat, spet je bilo tako, spet je prišel domov spat, spet ju je našel.</p><p>»Kam naj se pa zdaj skrijem?«</p><p>»Ja,« pravi, »v klet v zaboj za žito. Tam zagotovo ne bo hodil.«</p><p>Skril se je v zaboj za žito. Prišel je hlapec.</p><p>»Pa uleži se,« pravi gospodinja.</p><p>»Ne bom ležal, gospodar so mi tako rekli – sem njihov hlapec in jih moram ubogati – naj grem v klet in prestavim žito, ker bo kmalu novo in ga bomo tam spravili.« In je šel. Ona ga je vlekla nazaj, gospodinja, on pa se ni vdal, šel je ven in ga tam spet pretepel.</p><p>Duhovnika je bilo zelo sram, da je moral oditi domov, zato je rekel:</p><p>»No, kaj preveč ne bom več hodil sem.«</p><p>Dobro. Gospodar pride domov, jé, vse. Zdaj pravi gospodar:</p><p>»No, mi nimamo več.«</p><p>»Pojdite, gospodar, pa sprejmite vse, mi obdelamo, vi pa boste dobili veliko denarja. Sprejmite, mi naredimo in plača bo.«</p><p>Res veliko so delali, siromak je postajal bogat. Spravil je, lepo hišo je spravil skupaj, vse.</p><p>Ja, kaj. Gospodinji ni bilo všeč, da je bil hlapec hud, da je tistega njenega duhovnika zmeraj pregnal. Nekoč je rekel gospodar:</p><p>»Kaj pa ti toliko govoriš, naj hlapec odide. Saj vidiš, kaj vse imamo, hišo, vse, lepo živino, vse imamo. Ti pa vseeno zmeraj govoriš, naj odide.«</p><p>»Ja, tako pa drugače ...«</p><p>Takrat je rekel gospodar:</p><p>»No, naj bo še dva tedna tukaj in potem mu odpovem.«</p><p>Dobro. Tedaj je rekla:</p><p>»Ja, dva tedna, to bo še dolgo.«</p><p>»No, takrat pa že bo.«</p><p>Ko sta dva tedna minila, je prišel gospodar in rekel:</p><p>»No, fant moj, kaj sem ti zdaj dolžan?«</p><p>»Nič.«</p><p>»Mineva leto, lahko odideš.«</p><p>»Ko bo vaša žena znala italijansko, takrat bo moje leto mimo, takrat bom odšel, prej pa ne.«</p><p>»Ja, kako bi pa moja žena znala italijansko, saj česa takega še nikoli ni slišala.«</p><p>»Kaj da ne, boste videli, kako bo italijansko govorila.«</p><p>Dobro. Gospodar je šel nekam na sejem, hlapec pa je delal doma in na njivah. Duhovnik je spet prišel. Hlapec se vrne domov, gre okoli hiše in gleda skozi okno ...</p><p>(-)</p><p>Takrat je gospodar odšel na sejem. Onadva pa sta bila sama doma, hlapec in gospodinja. Hlapec je delal zunaj, že na njivi. Tisti duhovnik pa je spet šel k ženi. On pa je vedel, hlapec, bil je hud in je odšel domov.</p><p>In je rekla tako:</p><p>»Kaj, zjutraj boš skozi okno gledal?«</p><p><span class="pagebreak" id="pb.250"> [250] </span>»Ja, gospodinja, zdaj se mi izteka leto, moram oditi. Pa mi nič ne zamerite. Moram iti. Malo odprite okno, da vas poljubim, saj ste bili zvesta gospodinja.«</p><p>Duhovnik je pa rekel tako:</p><p>»Ne zamerite, jaz pa vem, da je to norčija! Ja, kako mu boš to svoje lepo lice podržala?«</p><p>»Uho mu lahko.«</p><p>Pravi: »Izkažem vam spoštovanje in ga pomolim ven.«</p><p>Ja, res je odprla okno, tisti pa ga je pomolil ven. Hlapec je imel pripravljen nož in mu ga je odrezal en kos. Ja, tisti je bil skoraj gotov in je odhitel domov. Komaj je prišel domov.</p><p>Joj, zdaj pa ... Hlapec je odšel nazaj na polje in čakal, da pride gospodar domov. Tudi ona je tekla svojemu možu naproti in rekla:</p><p>»Joj, joj, naš gospod so tako bolni, da jih moram obiskati, moram jim nekaj nesti.«</p><p>»Nesi vendar, nesi!«</p><p>Je polovila gosi, vse in jih skuhala. Kuhala je. Hlapec pa je vstopil, zdaj je bilo že skuhano in je lepo pakirala, da bo odnesla. In je hlapec vzel ven hrano, tisto meso, in je tisto odrezano noter potisnil. Meso pa je sam pojedel. Joj, ona pa ni vedela nič o tem, je lepo spakirala in nesla gospodu.</p><p>Ko je tam pri gospodu jemala ven, je besen rekel:</p><p>»A, tako? Sem zato zaradi tebe toliko trpel? Da se tako obnašaš z mano? Kaj pa ti za jezikom imaš, da tako čudno govoriš, da te nič ne razumem? No, pokaži!«</p><p>Pomolila je jezik ven, duhovnik pa ga je odrezal. Zdaj je hotela govoriti, pa ni mogla jezika obrniti. Slekala je, to je bilo italijansko.</p><p>Zdaj je prišla domov in doma je hotela govoriti z možem, gospodarjem, toda ni mogla obrniti jezika, je bilo italijansko. Hlapec je hitro pristopil in rekel:</p><p>»Gospodar! Moje leto je minilo! Vaša ženska znajo italijansko!«</p><p>Ja, zdaj je morala pa umreti. Hlapec je pa rekel tako:</p><p>»Na, če tega ne bi počenjali, bi lahko dlje živeli. Jaz sem odstranil vašo ženo, saj niste pri njej tako nič dobrega imeli. Jaz sem jo spravil stran, zdaj pa se oženite, moje leto je minilo. Jaz odhajam, vi pa živite.«</p><p>Tisti se je res oženil, gospodar, in je imel lepo življenje v zvestobi. In še dandanes živi, če nista umrla.</p><p><span style="font-weight:bold">Matičetov:</span> Kje ste slišali to pravljico? Oče so vam jo pripovedovali?</p><p><span style="font-weight:bold">Pripovedovalka:</span> Oče, ja.</p></div><div class="ss3" id="index-body.1_div.2_div.2_div.23"><h3><span class="head"><span style="font-variant: small-caps">29. Nekoč je živela starka</span></span></h3><p>Nekoč je živela starka. Starica, stara ženska. Imela je hčer, lepo dekle, Bogdanka ji je bilo ime. Nato je dekle zraslo in bilo zelo lepo. Lahko bi se že omožilo.</p><p>Toda tisto dekle ni prav nič delalo, je samo sedelo in hodilo. Mati je opravila vse, je pa že večkrat kdo prišel k njej, da bi hčer vzel za ženo. Mati je vselej rekla:</p><p>»Naša Bogdanka ni za to, ona ne zna delati, ona nič ne dela.«</p><p>Vsi so odšli.</p><p><span class="pagebreak" id="pb.251"> [251] </span>Takrat je prišel neki starec, ki je imel tri sinove. Dva sta že bila poročena, imel je že dve snahi, imel pa je še enega sina, ki bi se ženil. No, stari je šel po tisto Bogdanko. Prosil je staro, naj jo da za snaho. Stara je spet rekla:</p><p>»Naša Bogdanka ni za to, saj ona nič ne zna in noče nič delati.«</p><p>Stari je rekel:</p><p>»Nič, nič ne dé.«</p><p>Čez tri dni so napravili svatbo in sta se poročila. Potem pa je Bogdanka tudi tam vedno samo sedela in hodila. Jedli so kosilo in mati je prinesla kruh in pogače. Med tiste, ki so sedeli pri mizi, je razdelila vse, vsakomur kos pogače in kos kruha. Bogdanka je sedela posebej. Takrat je mati rekla:</p><p>»Kaj pa naj z Bogdanko?«</p><p>»Bogdanka,« je rekel stari, »Bogdanka ni lačna, saj ona ne dela.«</p><p>Zvečer so šli spet jest. Takrat je mati zopet prinesla pogače in kruh, stari jih je spet prelomil in dal vsem, ki so sedeli pri mizi. Mati je rekla:</p><p>»Kaj pa Bogdanka?«</p><p>Oče je rekel:</p><p>»Bogdanka ni lačna, saj ona ni delala. Kdor ne dela, ni lačen.«</p><p>Takrat so se dogovarjali, kaj bojo delali naslednji dan, in legli spat. Tudi Bogdanka je šla spat, bila pa je zelo lačna in ni mogla zaspati.</p><p>Zgodaj zjutraj je vstala, se umila in očistila hišo. Položila je kravam in napojila teleta ter pripravila zajtrk. Ko so ostali vstali, so se smejali.</p><p>No, zdaj so se usedli vsi k mizi. Tudi Bogdanka z njimi. Oče je odtrgal največji kos pogače in ga dal Bogdanki.</p><p>»Na, tebi pa dam velik kos pogače, ker si danes ti največ delala.«</p><p>Tretji dan so prišli Bogdanko obiskat starši. Bogdanka jim je pritekla naproti in odprla vrata. Kričala je:</p><p>»Oče in mati, pri nas ni takšna navada kakor pri vas doma. Hitro si poiščite delo! Tukaj je navada, da kdor ne dela, ne dobi hrane.«</p><p><span style="font-weight:bold">Pripovedovalka:</span> To je ena kratka pravljica.</p><p><span style="font-weight:bold">Matičetov:</span> Kje ste to slišali? Ste slišali ali brali?</p><p><span style="font-weight:bold">Pripovedovalka:</span> Slišala sem.</p></div></div><div class="ss2" id="index-body.1_div.2_div.3"><div class="pagebreak" id="pb.252"> [252] </div><h2><span class="head">Legendne pravljice</span></h2><div class="ss3" id="index-body.1_div.2_div.3_div.1"><h3><span class="head"><span style="font-variant: small-caps">30. Vragu prodal dete</span></span></h3><p>Nekoč je hudič prišel k nekemu kmetu in mu rekel, naj mu podari tisto, za kar ne ve, da ima. V zameno mu bo posekal gozd, saj je imel gozd, ki ga je dal posekati za drva. Oni bi mu posekali gozd, če jim podari tisto, za kar ne ve, da ima.</p><p>»Ha, jaz vam podarim tisto, za kar ne vem, da imam.« On pa ni vedel, da je njegova žena noseča. Žena je bila noseča pa je tisto dete podaril. On je tisto dete oddal.</p><p>Prihajal je čas, ko bo žena rodila, pa se je veliko pritoževala in jo je močno prizadelo. Čas je prišel, hudiči so prišli v gozd sekat, morala je iti tja. Ko je šla tja do gozda, je bila tam kapela, kamor je vstopila in molila k Bogu. V tej kapeli pa je bivala Marija in Marija je rekla:</p><p>»Ej, ženska, ti si zelo nesrečna. Ostani tukaj in moli k Bogu, jaz pa bom šla tja namesto tebe.«</p><p>Marija se je spustila in odšla tja. Ko so jo hudiči zagledali, so zakričali:</p><p>»Ne potrebujemo tebe tukaj, tista druga naj pride sem!«</p><p>Ona pa jim je rekla:</p><p>»Prekleti, bežite od mene, da vas ne vidim!«</p><p>Hudiči so morali zbežati, vragi oditi. Tedaj je ženska rodila dete. Tudi takrat sta se zelo bala, da hudiči pridejo ponj. Takrat je prišel berač in rekel:</p><p>»Nikar se ne bojta, dajta na mizo kozarec vode in kolač kruha, ko se bo dete rojevalo.« Postavili so kozarec vode in kolač kruha. Ja, nenadoma je na okna potrkal hudič in rekel: »Ven mi ga dajte!«</p><p>Tisti kruh pa je stopil z mize k oknu in rekel:</p><p>»Ko boš toliko trpel kakor jaz, ga dobiš.« Kajti kruh veliko trpi. »Ko boš toliko trpel kakor jaz, ga dobiš, prej pa ne.«</p><p>Tako so dete ponovno osvobodili, da ga ne bi odnesli. Ta kruh ga je obranil. (…) Zato pa, kamor koli človek gre, naj vzame vselej kruha s seboj, ker tako čarovnica nima moči nad njim in mu nič ne more.</p></div><div class="ss3" id="index-body.1_div.2_div.3_div.2"><h3><span class="head"><span style="font-variant: small-caps">31. Nekoč je živel siromak</span></span></h3><p>Nekoč je živel siromak. In je kopal premog. In mu je šlo zelo slabo. Opoldne se je usedel, da bi kósil. Imel je košček suhega kruha in čebulo. Bil je utrujen in nejevoljen, zakaj toliko trpi in se tako zelo muči pa kljub temu tako slabo živi. Ni imel volje jesti, čeprav je bil lačen. Razmišlja, razmišlja, kako bi bilo, da bi mu šlo bolje. Denarja nima, plača je zelo slaba. Samemu sebi je rekel: »Ne bi mi bilo mar, pa če bi mi sam vrag prinesel denar.«</p><p>On si to misli in že zasliši, da nekaj šumi. Dvigne pogled in vidi, da prihaja k njemu velik človek. Bil je oblečen v zeleno in je imel dolgo brado. Stopi k njemu in pravi:</p><p>»Klical si me in sem prišel.«</p><p>Siromak se zelo prestraši in ga gleda.</p><p>»Ja, ti si me prosil denarja, prinesel sem ti ga.«</p><p>Prinesel je vrečo denarja in jo vrgel tam pred njega.</p><p>»To imaš!«</p><p>Takrat mu reče siromak:</p><p>»Kaj pa naj storim za ta denar?«</p><p>»Ja, nič drugega, ti mi daj tisto, za kar ne veš, da imaš doma.«</p><p><span class="pagebreak" id="pb.253"> [253] </span>On si misli: »Za kar ne vem, saj vem doma za vsak žebelj. In lahko dam to, za kar ne vem.« In je privolil. Tisti pa je bil hudi duh ali vrag in je rekel, segel v žep in privlekel kos kože. In mu je rekel:</p><p>»Tu se podpiši in je ta denar tvoj.«</p><p>Ranil si je prst, da mu je tekla kri, pa je tam napravil križ. Dvakrat ga je prepognil in ga dal nazaj v žep in mu rekel:</p><p>»Čez dvanajst let pridem k tebi domov. Pa mi boš tisto dal.« No, se je obrnil, enkrat se je skadilo in ga ni bilo nikjer.</p><p>Ja, on je bil zelo vesel, koliko denarja ima zdaj. Zdaj mu ne bo treba več delati in dobro mu bo šlo, ne bo več lakote trpel. Gleda, bili so zlati in srebrni kovanci. On ne bo več delal, zdaj bo odšel domov. Z velikim veseljem pride domov, stopi v hišo, žene pa ne vidi nikjer. Gleda naokoli, kje je, žena je bila v postelji. In mu veselo pravi:</p><p>»Ti, kar sva si želela, Bog nama je izpolnil željo. Glej, kakšnega lepega sinka imava.«</p><p>On se je močno razveselil, a naenkrat se je spomnil tistega in se zelo razžalostil. Začel je jokati. Takrat mu reče žena:</p><p>»Ja, ti jočeš zaradi tega, si jezen in ti ni prav?«</p><p>»Seveda je, zame je to zelo veliko veselje, ampak imam tudi veliko žalost. Kaj sem storil!«</p><p>Pripoveduje ji, kako se mu je zgodilo. Pravi:</p><p>»Glej, ta denar sem prinesel. Prodal sem ga, že takrat, ko še ni bil na svetu.«</p><p>Vzel je denar in ga vrgel v kot kakor Judež. In je jokal. Tudi žena je zelo jokala:</p><p>»Kaj si to naredil, kaj si to storil!«</p><p>Ja, zaman. Ko sta se najokala, sta se spet veselila, da jima je Bog dal tako lepega sinka.</p><p>Tisto dete je bilo zelo urno, zdravo in je vsak dan večje zraslo in sta ga imela zelo rada. Minevali so meseci, minilo je leto in je bilo že pet, šest let staro. Takrat sta opazila, da je bistre pameti in zdravo, bilo je zelo lepega obraza. Toda ko mu je oče rezal kruh, je zmeraj jokal. Ja, fantič je to opazil, da oče zmeraj joče, ko mu reže kruh. In mu reče:</p><p>»Oče, zakaj vi jočete, kadar mi dajete kruh?«</p><p>»A, saj ne jočem, ne. Ne jočem, bolijo me oči, zato.«</p><p>Ja, drugič spet. Tretjič spet. Tisto je tako dolgo šlo, da je fantič že v šolo hodil. Spet mu oče daje kruh, ki ga je nesel v šolo, in spet joka. Takrat je rekel:</p><p>»Oče, vi vselej jočete, vam je težko rezati kruh, jaz ga ne bom več nosil v šolo.«</p><p>»Ne, ne, ljubljeni sinek, zakaj bi mi bilo žal, dam ti dva koščka in tudi tri, le nesi.«</p><p><span class="pagebreak" id="pb.254"> [254] </span>»Ne, jaz ne vzamem do takrat, dokler mi ne poveste, zakaj jočete.« Ja, oče ni vedel, kaj bi, in ni mogel več tajiti, zato mu je rekel:</p><p>»Ljubljeni sin, jaz sem te prodal, ko še niti na svetu nisi bil. In to je zame zelo težko. Hudi duh bo prišel po tebe in te odnesel.«</p><p>Takrat je rekel:</p><p>»Oče, nikar ne bodite žalostni zaradi tega. Zavoljo tega ne bodite žalostni.«</p><p>Fantič je šel v šolo, ob cesti pa je bila Marijina podoba. Tam je zmeraj pokleknil in molil k Bogu. Ko je šel domov, prav tako, kolikor časa je imel. To je vsak dan zvesto opravljal. V šoli se je zelo dobro učil, in to tako dolgo, da so prišla leta, njegovih dvanajst let. Oče je zelo jokal. Čakal je vsak dan, da pride peklenšček in ga odpelje.</p><p>Fantič pa, ko je šel v šolo, je klečal in molil k Bogu. Marija je imela Jezusa v rokah. Takrat se je nagnila dol, Jezušček pa je imel v rokah majhno kroglo in mu jo ponudil. Pravi:</p><p>»Vzemi to kroglo, zakotali jo in pojdi, kamor se bo odkotalila.«</p><p>On uboga in vzame kroglo, jo zakotali in krene za njo. Krogla se kotali daleč, on pa hodi za njo. Ne vem, kako dolgo je hodil, je pa prispel v velik gozd. Tam gre po sredini, po poti tako dolgo, da je pot izginila, poti ni bilo več. Pride do majhne hiše. Tam se krogla ustavi. On jo vzame in da v žep, dalje ne pozna več poti. Stopi k tisti hiši. Potrka po vratih in pozdravi, pravi:</p><p>»Dober večer, oče!«</p><p>Tisti je vstal in ga prestrašeno pogledal. In ga je vprašal: »Od kod prihajaš? Odkar sem tu, še žive duše nisem videl, da bi tu hodila. Kam si se napotil?«</p><p>»Ja, jaz grem v pekel.«</p><p>»Ti greš v pekel, tak mlad fant nedolžen, kaj pa hodiš v pekel? Kaj boš tam?«</p><p>»Ja, tja grem po svoj krstni list.«</p><p>»In je tvoj krstni list v peklu?«</p><p>»Ja, tam je.«</p><p>»Dobro, tukaj se usedi, naprej zdaj ne moreš več iti, ker je tema. Boš že zjutraj.« Starec mu je postregel, mu pripravil večerjo in posteljo. In se je ulegel. Zgodaj zjutraj, ko je vstal, pravi tisti stari oče:</p><p>»Ti, če prideš tja, vprašaj, kje je tistega strašnega lopova postelja, tam v peklu.«</p><p>Ja, on mu je obljubil, da bo povprašal.</p><p>No, pa se poslovi od starega in krene. Zakotali kroglo in gre za njo. Hodi dolgo, dolgo, tako dolgo, da je prispel. Bila so velika vrata, ki pa so bila zaprta. Ne more noter. Dvigne kroglo, ki se je tam ustavila. Vendar jo še enkrat zažene. Tako je zarožljalo, da je toliko vragov priteklo ven, kakor je listja in trave. In so ga debelo gledali.</p><p>»Kaj pa ti hočeš, ustavi to stvar, saj se nam drugače naš pekel poruši. Kaj hočeš?«</p><p>»Ja, svoj krstni list hočem imeti.«</p><p>Oni se med seboj dogovarjajo:</p><p>»Kdo ga ima? Daj mu ga! Naj gre, naj ne hodi tu okoli nas!«</p><p>Pa enega in drugega sprašujejo, ja, nobeden ni vedel za to. Pravi:</p><p>»Ni tukaj.«</p><p>On je vzel kroglo in jo ponovno zakotalil. Ja, takrat se je cel pekel stresel. Takrat so pritekli ven vsi, ki so bili v peklu. Takrat se spet sprašujejo:</p><p><span class="pagebreak" id="pb.255"> [255] </span>»Kdo ga ima? Kdo ga ima?«</p><p>Končno je eden le prišel:</p><p>»Ti ga vendar imaš!« Ja, on ga ima.</p><p>»Pridi hitro in mu ga takoj daj! Če jo še enkrat zakotali, se poruši pekel.«</p><p>Že je segel v žep in mu dal tisti košček kože.</p><p>»No, pa odidi, da te več ne vidimo!«</p><p>»Ja, imam še eno vprašanje. To mi še izpolnite in bom odšel. Povejte mi, kje je postelja tistega strašnega lopova.«</p><p>»Kaj te to briga?«</p><p>»Povejte mi, ker do takrat ne bom odšel.«</p><p>»Pojdi, ti že imaš svoje pa nimaš več kaj tu iskati.«</p><p>»Če mi ne poveste, bom kroglo ponovno zakotalil in se bo pekel sesul.«</p><p>Ja, takrat so ga peljali noter. In tam v nekem kotu so mu pokazali žarečo brano, ki so ji zobci stali pokonci in goreli kakor plamen.</p><p>»To je njegova postelja, saj ga že čakamo, naj kmalu pride, tu bo ležal.«</p><p>»In kaj mora storiti, da bi se tega rešil?«</p><p>»On mora vzeti tisto palico, s katero je ubil očeta in mater. Tisto mora posaditi in pri njej jokati in s solzami zalivati tisto palico, dokler ne pozeleni. Iz nje bo zraslo veliko drevo, tako se on lahko reši. Zdaj pa pojdi.«</p><p>Vzel je kroglo in jo zakotalil, rekel je zbogom in odšel.</p><p>Po dolgem času spet pride do tiste hiše. Stari oče ga že čaka zunaj. Bil je radoveden, če se vrne. Ja, vrnil se je. Odpeljal ga je noter in mu ponudil hrano.</p><p>»Ja, si povprašal zame, kar sem te prosil?«</p><p>»Ja, povprašal sem.«</p><p>»Kaj torej?«</p><p>»Videl sem, vašo posteljo so mi pokazali, žarečo brano. Zobci so stali pokonci in je gorela z žarečim plamenom.«</p><p>»In si vprašal, kako se tega rešim?«</p><p>»Tudi. Rekli so mi, da morate tisto palico, s katero ste ubili očeta in mater, posaditi in se jokati in solziti pri tisti palici, dokler ne pozeleni in iz nje ne zraste veliko drevo.«</p><p>Ja, dobro, stari se je začel takoj solziti, ker je to storil, ker je bil velik hudodelec. Res je bil. Šel je gor na hišo in iskal za streho, našel je palico. Prinesel jo je dol, bila je vsa črviva. In jo je spredaj pri hiši posadil. Tam je pokleknil in se začel jokati in solziti.</p><p>Fantič je zakotalil kroglo in spet hodil tako dolgo, da je po dolgem času prišel nazaj domov. Doma sta bila oče in mati že zelo žalostna in sta se najokala, da ga ne bosta nikoli več videla, ker je odšel. Peklenšček ga je odnesel v pekel. Zelo sta se razveselila, ko sta ga zagledala, on pa je rekel:</p><p>»Ej, oče in mati, nikar ne jočita. Jaz sem se vrnil, nimajo več moči nad mano.« Poljubljala sta ga, on pa je naprej hodil v šolo.</p><p>In se je zelo dobro učil in jim je šlo dobro. Denarja so imeli veliko in dobro so živeli. Takrat pa, da ga bojo dali izšolati. Vprašali so ga in on bi najraje za gospoda šel. On je rekel, da bi bil najraje duhovnik. Ja, dobro. Dali so ga izšolati za duhovnika in se je izšolal. Bil je velik duhovnik.</p><p><span class="pagebreak" id="pb.256"> [256] </span>Veliko časa je že od takrat minilo. Nekoč je neki človek prišel po njega, ker je bil duhovnik, naj pride, ker so tam v gozdu zgrabili nekega človeka. Napol mrtev je, ker so ga premlatili in mu pobrali vse, kar je imel pri sebi. Takrat je on hitro sedel na voz in se z njim peljal, kajti daleč je bilo. Peljal se je in prišel točno do tja. Tistega se ni več spominjal, ker je bilo pred mnogimi leti. Toda ko se je peljal mimo, sliši glas: »spoved, spoved«. Gleda naokoli: »Ja, od kod prihaja ta glas?« Ja, nikjer ne vidi nobenega človeka. »Kako potem ... od kod prihaja glas?« Spet sliši: »spoved«. Takrat se spusti z voza in gleda naokoli. »Saj lahko kdo na tleh leži.«</p><p>Na sredini je raslo veliko drevo. In iz tistega drevesa je prihajal glas. Gre bliže, posluša, ja, še naprej sliši: »spoved«. Takrat poklekne, tam je bila visoka trava. Razgrnil je travo in pogledal dol. Ja, tam vidi človeške kosti. Tudi od glave so bile samo kosti. Bliže se skloni z ušesom in od tam prihaja spet: »spoved, spoved«. Takrat pogleda naokoli in se spomni, to mora tisti kraj biti. Takrat je videl, hiše ni bilo več, je bila povsem porušena, toda poznalo se je, da je tu nekoč stala. Vsepovsod je raslo trnje in koprive.</p><p>Sklonil se je in spovedal tiste kosti. Vstal je in gledal naokoli. Zgoraj je videl, da leti z drevesa bel golob. On pa je sedel na voz in gre dalje do tistega, ki ga je šel spovedat.</p><p><span style="font-weight:bold">Pripovedovalec:</span> To so moj oče pripovedovali, ko sem bil zelo majhen.</p><p><span style="font-weight:bold">Matičetov:</span> Zelo lepa pripovedka.</p></div><div class="ss3" id="index-body.1_div.2_div.3_div.3"><h3><span class="head"><span style="font-variant: small-caps">32. Živeli sta dve sestri</span></span></h3><p>Živeli sta dve sestri. Ena je bila bogata, druga pa revna. Revna je imela veliko otrok, bogata pa nobenega. Otroci so bili zelo lačni, ničesar niso imeli, niti kruha ni mogla dati otrokom.</p><p>Šla je k svoji sestri in jo prosila. Bil je večer. Prosila je:</p><p>»Daj mi malo kruha, sicer otroci umrejo od lakote.«</p><p>»Nimam, ničesar nimam. Ničesar nimam. Niti skorjice nimam doma.«</p><p>Odšla je, jokala je, odšla je domov. Otroci pa ona jočejo doma.</p><p>Mož pride zvečer domov in prosi večerjo. Žena mu na mizo prinese večerjo pa cel kruh. Vzel je kruh v roko in ga prerezal. Iz kruha je pritekla kri. Pravi:</p><p>»Žena, kaj je to danes tukaj, kakšen čudež je to? Da iz kruha teče kri.«</p><p>»Sestra me je prosila kruha, jaz pa ji nisem dala. Zatajila sem, rekla sem, da nimam.«</p><p>Mož je vzel kruh in stekel tja, nesel ga je tja, bilo je zaprto. Vse sveče so gorele, notri je bilo polno angelov. S srcem je slišal glas:</p><p>»Prestali smo muke in lakoto.«</p><p>Vsi otroci so umrli od lakote.</p><p><span style="font-weight:bold">Ferenc Labritz:</span> Bila je zelo lepa pesem, le da vseh besed ne poznamo … Samo na kratko povem zgodbo. Zadnja vrstica je: »Prestali smo muke in lakoto.« (poje) To je slišal sestrin mož od najmlajšega otroka, ki je ravno takrat izpustil dušo, ko je on prispel tja. Potem pa so še golobi leteli ven skozi okno. Dvanajst golobov, ker je bilo dvanajst otrok. Ko je prišel k hiši, je videl, da je skozi okno odletelo dvanajst golobov. Tisti otroci so umrli od lakote. To je kratka zgodba ... Pa še dodam. Ko je mož prerezal kruh, je iz njega pritekla kri, tako kot v pesmi: »Glejte to čudo, kaj se godi, / iz kruha pritekla kri.« (poje)</p></div><div class="ss3" id="index-body.1_div.2_div.3_div.4"><h3><span class="head"><span class="pagebreak" id="pb.257"> [257] </span> <span style="font-variant: small-caps">33. Tolovaj Madaj</span></span></h3><p>Nekdo je ubil 99 ljudi in tako grešil. In zdaj je premišljeval, kako naj to odmoli, ker je toliko ljudi ubil. Rekli so mu, da mora posaditi šibo, ki bo rodila 99 jabolk. Sedem let je na kolenih nag nosil tja vodo. Tista šiba se je prijela in tista jablana je rodila in je rodila 99 jabolk. Ko so se tista jabolka osvobodila, so vsa kot golobi odletela. Tako je on tudi sebe rešil.</p><p>(Lahko se reši, mora baje odmoliti in se osvobodi.)</p></div><div class="ss3" id="index-body.1_div.2_div.3_div.5"><h3><span class="head"><span style="font-variant: small-caps">34. Nekoč sta v neki vasi živela dva Žida</span></span></h3><p>Nekoč sta v neki vasi živela dva Žida. Eden je bil levi, drugi desni. No, sta bila pa oba bogata. Izvedela sta, da obstaja Jezus na zemlji, in to v cerkvi. Hotela sta ga imeti, bi ga odkupila.</p><p>Drugega nista vedela, le da je v tisti vasi zvonar, ki je zmeraj hodil v cerkev zvonit. Šla sta do njega in ga nagovarjala, naj odide v cerkev in tam ukrade Jezusa pa naj jima ga proda. Onadva ga bosta odkupila z zlatom, ne vem, koliko zlata sta mu dala in veliko srebra.</p><p>Zares, prav na sveto noč sta šla do zvonarja in ga na vso moč prepričevala – takrat je bilo slabo vreme – da mu bosta ogromno denarja dala, če jima to prinese, Jezusa.</p><p>Ja, zvonar je veliko premišljeval, kaj naj stori. Tudi denar bi rad imel, saj sta denar že vnaprej položila, mu ga pokazala, da to dobi, če jima ga prinese. In sta ga prepričala.</p><p>Odšel je v cerkev in jo odklenil, vzel boga s sabo pa jima ga prinesel. Onadva sta mu dala ves denar in s tistim odšla. Ja, takrat sta se veselila, da sta zdaj to odkupila, da imata Jezusa.</p><p>Zvonar se je ulegel in spal pa se mu je kar naprej sanjalo, da se vse to izve. Sanjal je. Zgodaj zjutraj, ko je vstal, da bi šel zvonit, so zvonovi razglašali, da je on to ukradel. Njemu se je namreč zdelo, da zvonovi razglašajo, da je ukradel on. Nič za to. Vrnil se je domov, v cerkvi pa so že opazili, da to in to manjka.</p><p>Ja, tiste noči je levi rekel, da bosta tega boga doma na mizo položila in ga sekala z nožem, da bi ga razkosala. Ko sta ga z nožem vrezala, je iz tistega privrela kri. Hiša pa se je vžgala, stebri so goreli z žarečimi plameni. Kar naenkrat je nastalo veliko kričanje, ogenj, ogenj, levi gori. No, zdaj sta že opazila, da je to nastalo zaradi tega, ker sta razkosala tega boga. Takrat ga je on hitro zgrabil, Raba je bila blizu pa je stekel tja in ga vrgel v Rabo, tistega boga. Da bi ugasnil ogenj. Ogenj pa ni ugasnil, pritekli so, da bi ga gasili, pa je vse bolj gorelo.</p><p>No, tisti bog, ki sta ga odvrgla, pa je plaval dol po Rabi, na dveh njegovih koncih sta goreli sveči. Neka nuna je odhajala domov, natanko polnoč je bilo, pa je šla čez most in videla od daleč, da se po Rabi navzdol peljeta dve lučki.</p><p>»Kaj pa je to?« Zelo se je trudila, da je tisto potegnila ven. Ko je tisto rešila, je videla, da je bog, in ko je držala v rokah, je prijavila, da je to in to našla. Prišli so k levemu in tam preiskovali, niso mogli pogasiti, ker so tisti stebri tako močno goreli, da jih niso mogli pogasiti. <span class="pagebreak" id="pb.258"> [258] </span>Kljub vsemu so preiskovali, zaradi česa gori in zakaj se to ne da ugotoviti. Nekdo je videl, da je tisti nekaj nesel v Rabo, da je nekaj odvrgel v reko. Nekdo je pa rekel, da je imel njegov brat veliko hlevov, veliko vrednosti, vse srebrno, zlato in se je bal, da zdaj tu vse zgori, in je zgrabil pa odnesel in vrgel v Rabo. Zaradi tega baje zdaj to gori.</p><p>Ja, nič ni koristilo. Preiskovali so in preiskovali, a se ni izkazalo. Zvonar se je naslednji večer spet ulegel in zaspal, spet se mu je sanjalo, da se izve in da vsi zvonovi razglašajo, da je to ukradel on. Ni se mogel pomiriti pa je sam odšel tja in priznal, da je on storil to pa to. No, takrat pa so že levega in desnega Žida zgrabili. Da sta onadva storila to in to. Nato so zvonarja vprašali, kaj naj zdaj, ko ju obsodijo. On pa: v tisti ogenj naj prideta, ki je tam gorel. Zvonar je potem rekel, da samega sebe žrtvuje. Ker je to in to storil, on sebe zažge. Takrat je tisti ogenj tako gorel, da sta zagorela tako levi kot desni pa tudi zvonar. Tam notri sta bila. Pa so ju prepričevali, naj vendar povesta tisto, česar nista hotela. Dokler nista povsem zgorela.</p><p>(-)</p><p>Tam sta zgorela in tako je minilo. Jaz ne morem povedati več.</p><p><span style="font-weight:bold">Matičetov:</span> Kdo je vam povedal? Kdo je vam pripovedoval?</p><p><span style="font-weight:bold">András Csabai</span> (učitelj, madžarsko vpraša): Honnan hallotta? (Kje je slišal?)</p><p><span style="font-weight:bold">Pripovedovalec:</span> To je povedal oče tistega, ki je povedal prejšnjo pravljico, stari Krajcar bači (stric).</p></div><div class="ss3" id="index-body.1_div.2_div.3_div.6"><h3><span class="head"><span style="font-variant: small-caps">35. Peter posluša Boga pri podkovanju</span></span></h3><p>Pri kovaču so podkovavali konja. In konj je hudo brcal. In mimo sta šla Bog in sveti Peter. Bog je rekel Petru: »Peter, pojdi tja in jim pokaži. Nogo mu odreži.« Odrezali so nogo in jo tako podkovali. Peter je nogo nazaj pristavil. Na, Peter in Bog sta šla naprej.</p><p>Oni pa so pri drugem kovaču prav tako storili. Konju so odsekali nogo, jo podkovali in jo nazaj pristavljali. Pa ni šlo.</p><p>Letijo meščani ... svetega Petra in ... Boga so našli. Rekli so, naj pomagata: tudi oni so tako storili, pa se tista noga ne prime nazaj. Takrat je Bog rekel: »Peter, pojdi nazaj in jim uredi. In jim povej, naj tega več ne poskušajo!«</p></div><div class="ss3" id="index-body.1_div.2_div.3_div.7"><h3><span class="head"><span style="font-variant: small-caps">36. Bog plača prenočišče s platnom, ki se ne konča</span></span></h3><p>Ko je Bog hodil po zemlji, je prišel v neko mesto in prosil prenočišča. V nekem bogatem predelu je živela velika gospa, ki je imela vse zelo lepo. Bog pa je prišel k tisti hiši kot siromak. Tista bogata je rekla: »Av, jaz pa nimam prostora za takšne siromake!« Odšel je k sosednji hiši. Tam je živela siromašna ženska, zelo siromašna. Rekla je, da bo dala, ima pa zelo slabo, preslabo za ponuditi. »Nič ne dé, kje bom spal.« Dala mu je prostor, Bog je spal pri tisti revi.</p><p>Zjutraj je vprašal: »No, kaj sem pa dolžan za to, da sem spal tukaj?« Ženska je rekla: »Nič. Naj Bog blagoslovi moje prvo opravilo.«</p><p><span class="pagebreak" id="pb.259"> [259] </span>No, takrat je Bog odšel, ona pa je vzela platno, da bo nekaj šivala. In ga je bilo toliko, da je ves dan platno merila. Ni bilo konca, toliko je bilo platna.</p><p>Tista bogata je prišla k sosedi: »Kje si pa to vzela, toliko platna?« »Ja, pri meni je spal neki siromak pa sem rekla, naj blagoslovi moje prvo opravilo.« »Jej,« si je mislila, »naj le pride k meni nazaj, mu bom dala lepo posteljo, ne kot ti, reva.«</p><p>Bog pa je vedel, kako je z njima. Ej, naslednji večer je odšel nazaj. In je prosil prenočišča. Imela je že vse lepo postlano. Bog je tam spal, zjutraj pa vprašal: »Kaj sem dolžan?« Tista bogata ženska je rekla: »Naj Bog blagoslovi moje prvo opravilo.« Kakor tista revna. V redu, zbogom, Bog je odšel.</p><p>Ženska si je mislila: »Najprej bom odšla ven! Zdaj bom šla lulat, potem pa bom vzela platno. Sicer ves dan ne bom imela časa.« Takrat je šla in je ves dan zunaj lulala. Bog je blagoslovil njeno prvo opravilo.</p></div><div class="ss3" id="index-body.1_div.2_div.3_div.8"><h3><span class="head"><span style="font-variant: small-caps">37. Bog in sveti Peter</span></span></h3><p>Bog in Peter sta hodila po zemlji in sta šla. In je bilo tam hruškovo drevo. Nekdo je tam ležal in sta ga vprašala, v katero smer vodi pot. Tisti je držal usta odprta, da bi mu padale hruške noter, tako len je bil. Z nogo jima je pokazal, kje je pot.</p><p>Šla sta dalje, tam je bilo dekle. Tistemu dekletu sta rekla, naj jima prinese malo vode. Šlo je po vodo in jo pridno prineslo.</p><p>Takrat sta šla naprej in tam je spet sedel nekdo. Vprašala sta za pot. Tisti je vstal, ju peljal tja in jima pokazal pot, kod naj gresta. Zdaj sta šla dalje in srečala dekle, ki sta jo prosila, naj jima prinese vodo. Dekle je šlo po vodo in jo tako dolgo nosilo, da je postala voda topla.</p><p>Šla sta dalje in prečkala potok. Ko sta prišla čez, je Peter našel koš čebel. Ko sta prečkala vodo, ga je ena čebela pičila. Peter se je razjezil in je cel čebelji koš vrgel v vodo. Tedaj je Bog rekel: »Peter, zakaj si te čebele vrgel v vodo?« »Zato, ker nisem vedel, katera je bila (kriva).« »Vidiš, tako tudi jaz ne morem ločiti ljudi, ti pa mi govoriš, zakaj vse kaznujem, zakaj (ne) kaznujem samo tistega človeka, ki si je to zaslužil.« (Dalje ne vem.)</p><p>Zdaj pravi Peter: »Gospod, tistemu, ki nama je pokazal pot z nogo in bil preveč len, da bi vstal, tistemu daj za ženo tisto, ki je tako dolgo nosila vodo, da je postala vroča. Tistemu, ki je bil tako priden, da naju je peljal in nama pokazal, kako naj greva, tistemu pa daj dekle, ki nama je tako pridno prineslo vodo.«</p><p>Takrat je Bog rekel: »Peter, tako ne gre. Tisto pridno dekle dobi za moža prav tistega lenuha, ki nama je pot pokazal z nogo. To dekle, ki pa je vodo tako dolgo nosilo, to pa dobi tega pridnega fanta, ki je šel z nama. Ker če se združita dva lenuha, ne bosta mogla živeti. Vselej mora biti eden priden, drugi pa len.«</p></div><div class="ss3" id="index-body.1_div.2_div.3_div.9"><h3><span class="head"><span style="font-variant: small-caps">38. Jezus in sveti Peter</span></span></h3><p>Sveti Peter je vprašal Jezusa, ali vé, kje je njegova mati, ker je mati že umrla. Jezus pa je rekel: »Tvoja mati je v peklu.« Takrat je sveti Peter rekel Jezusu, ali je on ne bi mogel rešiti. <span class="pagebreak" id="pb.260"> [260] </span>»Ja, kako da ne, lahko jo rešim. Pojdi v trgovino in kupi velik motek sukanca pa jo potem s tistim spraviva gor.«</p><p>Šel je v trgovino in kupil motek. Nato je Jezus z nogo udaril po zemlji in tam je nastala luknja. In tisto je spustil dol, tisti motek, da je letel dol. Ko je bil sukanec že daleč spodaj, se je nanj prijela Petrova mati in je (Jezus) rekel: »No, zdaj pa vleci ven, nazaj vleci.«</p><p>Vlekel je, vlekel, ko pa je že skoraj prišlo gor, so še druge zgrabile mater, da bi se tudi one rešile. Ona pa se je stresla, saj ni hotela, da bi se druge rešile. Tako je tudi Petrova mati padla nazaj. »Vidiš, nevoščljiva je bila tukaj na zemlji in je nevoščljiva tudi v peklu. Mora kar v peklu ostati.«</p><p>Tega še niste slišali?</p><p><span style="font-weight:bold">Matičetov:</span> Ne. Ni bila to neka pesem? Ali so tako pripovedovali ...</p><p><span style="font-weight:bold">Pripovedovalec:</span> Ni bila pesem. Pripovedovali so, ja.</p><p><span style="font-weight:bold">Matičetov:</span> Kdo vam je pripovedoval?</p><p><span style="font-weight:bold">Pripovedovalec:</span> Tam gori je, József Deutsch je govoril.</p></div><div class="ss3" id="index-body.1_div.2_div.3_div.10"><h3><span class="head"><span style="font-variant: small-caps">39. Zakaj ima drevo grče?</span></span></h3><p>Zakaj ima les grče? Ko sta Bog in Peter po zemlji hodila, so v neki gostilni hrupno igrali. Peter je hotel vstopiti v gostilno, Bog pa je rekel, naj ne gre, ker se zanj ne bo dobro izteklo. On pa da bo šel, da pogleda, kaj tukaj je. Bog pa mu je dal na hrbet violino. Tako sta vstopila.</p><p>Tisti pa so bili že precej pijani in so rekli, naj jim igra, da se bojo še bolj veselili. On se je branil: on ne bo, on sploh ne zna igrati. Tedaj pa »puf!« po njem, tepli so ga. Bog pa ga je vseeno rešil iz tistega tepeža.</p><p>Ko sta prišla ven, je Peter rekel: »Kaj naj tem ljudem damo za kazen? Železne žeblje jim zabijmo v les, da jim bo malo težje, tem tesarjem. Da bojo težje delali.«</p><p>Takrat mu je Bog rekel: »Tudi leseni jim bojo dovolj.«</p><p>Tako so zdaj v lesu grče, in ko ga tešejo, ovirajo in mučijo tesače, kajne? Da ne morejo tako tesati, ker so grče trde.</p></div><div class="ss3" id="index-body.1_div.2_div.3_div.11"><h3><span class="head"><span style="font-variant: small-caps">40. Zakaj so veje na drevesu?</span></span></h3><p><span style="font-weight:bold">Matičetov:</span> Zakaj ima drevo toliko vej?</p><p>Bog in Peter sta po zemlji hodila in sta šla mimo gostilne. Ja, krčme. In so tam v krčmi zelo igrali in peli. Takrat je Peter dejal: »Greva noter pogledat, kaj se dogaja.« Vstopita, Jezus pa je rekel: »Pojdi, to zdaj ne bo dobro zate.« »Zakaj pa ne, saj so veseli.«</p><p>Vstopita. In gledata in je videl, da so bili tesarji. Veliko so pili in bili so pijani. Bog pa je na Petrov hrbet ustvaril violino. Aj, takrat so rekli: »Igraj vendar, če že imaš violino.« Peter ni vedel, da ima violino na hrbtu. Ni hotel igrati, ker ni znal. Udarili so po njem in ga zelo pretepli. Peter pa je odšel ven in rekel: »Ja, Gospod, zakaj si pa dovolil, da so me tako namlatili?« »Kaj si iskal notri, zakaj si vstopil?« (Dalje ni.) Ja, rekel je, <span class="pagebreak" id="pb.261"> [261] </span>Peter je rekel: »Tem tesarjem bi bilo dobro zabiti železne žeblje v les, da bi se jim med tesanjem vse sekire uničile.« Takrat je Bog rekel: »A, saj bojo tudi leseni pravšnji.« In so leseni klini notri, to so veje.</p></div><div class="ss3" id="index-body.1_div.2_div.3_div.12"><h3><span class="head"><span style="font-variant: small-caps">41. Sveti Peter in Bog</span></span></h3><p>Sveti Peter in Bog, ko sta hodila po zemlji. Zdaj sta prosila prenočišča in prišla spat. Prišla sta spat in to je bilo v gostilni. Tam pa so bili neki pijanci. Peter je spal na robu in so ga zelo premlatili. Ko sta zjutraj vstala ... Naslednji večer, ko sta spet šla spat, je Peter rekel: »A, Gospod, zdaj boš ti spal na robu in jaz pri steni.«</p><p>Ja, spita, pijanci so spet prišli in rekli: »Zdaj pa tega mlati, ki je pri steni. Saj smo včeraj mlatili tistega na robu.« Spet jih je dobil Peter, Bog jih spet ni dobil.</p></div><div class="ss3" id="index-body.1_div.2_div.3_div.13"><h3><span class="head"><span style="font-variant: small-caps">42. Sveti Peter pobira češnje</span></span></h3><p>Sveti Peter in Bog sta hodila po zemlji. In sta šla prek puščave. Bog je našel pet renskih in je teh pet renskih pobral. Šla sta v mesto in tam je ne vem koliko češenj kupil. In sta šla dalje, in ko sta šla dalje, je vsake toliko Bog odvrgel češnjo. Peter pa se je vsakič sklonil in jedel. Takrat mu je Bog rekel: »Vidiš, jaz sem se samo enkrat sklonil, ti pa velikokrat.«</p></div><div class="ss3" id="index-body.1_div.2_div.3_div.14"><h3><span class="head"><span style="font-variant: small-caps">43. Udarec pride od zgoraj (od Boga)</span></span></h3><p>Nekoč je živel zidar – ali je bil še vajenec ali pa že fant. Takrat so tam zgoraj zidali. Tu nekje, mogoče je bilo v Celovcu na Koroškem, tam nekje. Tisti fant, tisti zidar, če se je kje udaril, veste, udaril ali padel, je tako navado imel, da je vselej rekel: »No, vse to je prišlo od zgoraj.« Tako menda ... od Boga ... da je bilo dano.</p></div><div class="ss3" id="index-body.1_div.2_div.3_div.15"><h3><span class="head"><span style="font-variant: small-caps">44. Bog in Peter nagradita revno ženo</span></span></h3><p>Bog in Peter sta hodila po zemlji, sta šla. Gresta, gresta in prideta k nekemu kmetu. Prosila sta ga prenočišča. Kmet je rekel, da ne dá prenočišča, ker ni prostora. Nato sta šla k neki revni (ženski). Reva pa je dala in jima postlala s platnom, ker ni imela ničesar drugega. Peter in Bog sta se ulegla.</p><p>Zgodaj zjutraj je vstala: »Mojbog, mojbog, nimam vam dati ničesar za zajtrk.« »Ni potrebno, midva bova kar tako odšla.«</p><p>Takrat sta šla. Ko sta odšla, je ženska pospravila platno. Toliko platna je bilo, da ga sploh ni mogla zbrati. Stekla je za Bogom in Petrom, da bi rada ... nekaj plačala, ker je dobila veliko platna.</p><p><span class="pagebreak" id="pb.262"> [262] </span>Peter in Bog pa sta šla in srečala neko žensko. In kaj sta delala ženska in mož? Repo sta sejala. Vprašata: »Kaj delata?« »Midva repo sejeva. Je pa bila velika suša, Bog ve, če bo kaj ali ne. Saj so petelini peli, morda vendarle pride dež.« Takrat si je pa Bog mislil: »Naj pride ta dež.« Ravno takrat, kajne.</p><p>Šla sta naprej. Spet: »Kaj delate?« »Repo sejemo.« »Za koga sejete?« »Za vsakogar, ki pride po poti, za vsakogar.« Tisti je dobil toliko repe, da je ni mogel zvoziti domov.</p><p>Takrat je Peter spet šel dalje in rekel ... »Poglej nazaj!« je rekel Bog Petru. Peter je pogledal nazaj in gorela je tista hiša, kjer sta prosila prenočišča in ga nista dobila. Takrat pravi Peter Bogu: »A, Bog, zakaj si pa zdaj to storil?« »Ja, Peter, zakaj pa ni dal prenočišča.«</p><p>Gresta, gresta dalje in ne vem kako ... Takrat pa ... Peter je rekel ... prišla sta k neki vodi. Tam so bile ose. (Ali veste, kaj je to?) Bile so ose in ena od njih je sedla na Petrovo roko in ga pičila. Peter je rekel ... celo roko je potisnil v vodo. »Vidiš, Peter, zakaj si celo roko potisnil in ne samo tisti del, kamor te je pičila?« »Ja, nisem mogel drugače.« »Vidiš, tudi jaz moram kaznovati vse ljudi, ne samo tiste, ki so grešni.«</p><p>Dalje ni.</p><p><span style="font-weight:bold">Matičetov:</span> To ste vi slišali – kdo vam je povedal? Ko ste bili majhni?</p><p><span style="font-weight:bold">Pripovedovalka:</span> Ko sem bila majhna, moj oče.</p><p><span style="font-weight:bold">Matičetov:</span> Tudi oče je bil od tukaj?</p><p><span style="font-weight:bold">Pripovedovalka:</span> S Senika, ja.</p></div><div class="ss3" id="index-body.1_div.2_div.3_div.16"><h3><span class="head"><span style="font-variant: small-caps">45. Adam in Eva</span></span></h3><p>Bog je najprej ustvaril človeka, Adama in Evo. Adam je bil sam in mu je Bog poslal ženo Evo. Tistemu Adamu jo je poslal in je bila pri njem tri dni. Potem jo je odpeljal nazaj in rekel:</p><p>»Gospod, ne potrebujem je, kajti smeje se kot sraka, ko vrešči.«</p><p>Bog je nato rekel:</p><p>»Aj, Adam, z veseljem boš prišel ponjo.«</p><p>»Gospod, ne bom več prišel, ne potrebujem je.«</p><p>Adam je bil tri dni spet sam in mu ni bilo po godu. Mislil si je:</p><p>»Ej, moram nazaj ponjo, tako lepo se je smejala, da še zmeraj vidim njen lepi pogled.«</p><p>Adam se je vrnil in rekel:</p><p>»Gospod, vrni mi jo! Ne morem pozabiti njenega lepega pogleda in kako lepo se je smejala.«</p><p>»Vidiš, Adam, rekel sem ti, da boš z veseljem prišel ponjo.«</p><p><span style="font-weight:bold">Matičetov:</span> Te niste v Ameriki slišali …</p><p><span style="font-weight:bold">Pripovedovalka:</span> A!</p></div><div class="ss3" id="index-body.1_div.2_div.3_div.17"><h3><span class="head"><span style="font-variant: small-caps">46. Eva skrije nekaj otrok pred Bogom</span></span></h3><p>Kdo lahko razloži, zakaj so gospodje in kmetje in siromaki?</p><p>Nihče, kajne?</p><p><span class="pagebreak" id="pb.263"> [263] </span>Adam in Eva, ko sta bila, sta imela otroke. Veliko otrok. Zdaj pa je Bog naznanil, da jih pride gledat. Eva je rekla Adamu: »Ja, Adam, kaj naj storiva. Saj naju bo sram, da imava toliko otrok. Nekam jih skrijva. Nekatere v svinjak, nekatere pod klop, eni pa lahko sedijo pri mizi.«</p><p>Bog je prišel in rekel: »Adam! Pa kaj nimaš več otrok?« Pravi: »Ne. To so vsi.«</p><p>»No, Adam, zdaj pa si zelo (...) Tisti, ki sedijo pri mizi, so gospodje, tisti, ki so pod klopjo, so kmetje, tisti, ki so v hlevu, pa so siromaki.«</p><p>Tako so nastale tri vrste ljudi.</p></div><div class="ss3" id="index-body.1_div.2_div.3_div.18"><h3><span class="head"><span style="font-variant: small-caps">47. Bog ustvari Evo, Adam mu jo vrne, a se premisli</span></span></h3><p>Bog je ustvaril Evo in Adama. In je peljal, Bog je Evo peljal k Adamu. »Tukaj jo imaš, Adam, ženo sem ti pripeljal.« Bilo je dobro, bila je tri dni tam pri Adamu. Adam pa je ženo vzel in jo peljal nazaj. »Gospod, ne potrebujem je. Tako se smeje kot sraka, ko čeketa.« Bog je rekel: »Adam, vem, da se vrneš ponjo.« »Ne, Gospod, ne potrebujem je več, samo za vselej naj se je rešim.« Adam se je res vrnil, žene tri dni ni bilo. Spomnil se je: »Joj, škoda, da sem vrnil Evo. Eva je bila zelo lepa in se je zelo lepo smejala, zdaj pa nimam nikogar več.«</p><p>Odšel je nazaj in rekel: »Gospod, vrni mi Evo, kar naprej vidim njen lepi nasmeh, kako lepo se je smejala.« Bog je rekel: »Vidiš, Adam, rekel sem ti, da z veseljem prideš ponjo.« »Joj, Gospod, vrni mi jo, in nikoli več je ne pripeljem nazaj.«</p></div><div class="ss3" id="index-body.1_div.2_div.3_div.19"><h3><span class="head"><span style="font-variant: small-caps">48. Skopuh, ki ni hotel izplačati hlapca</span></span></h3><p>Zgodilo se je na Dolenjskem. Če od Ljubljane naprej ali nazaj, ne vem, to veste vi bolje. Bilo je v vasi, ki se je imenovala ... Tam je bil neki kmet. Dober kmet je bil, bogat, imel je konje, hlapce, vse. Bil pa je zelo skop. Pri njem je služil hlapec, ki je vozil s konji. No, dogovarjala sta se, koliko plače dobi na leto. Vse dokler se nista pogodila. Sicer mu ni hotel toliko dati, kolikor je hlapec prosil. No, bodi tukaj, bomo že videli, nekaj ti bom že dal zraven, ko pride novo leto.</p><p>Hlapec je tam odslužil, je delal, vozil in oral. Leto je prišlo naokoli, prišel je čas za obračun, nekaj mu je dajal. Ja, vendar mu ni dal toliko, za kolikor sta se pogodila. Ja, on ne bo ostal več tukaj. No, nehaj, saj ti bom dal več drugo leto. Služil je še naprej. Ko je prišlo leto naokoli in sta imela obračun, mu spet ni dal toliko, kot je obljubil. Takrat mu je ostal dolžan že drugo leto, tak je bil ta kmet.</p><p>Tretje leto. Takrat je že itak hotel oditi, po dveh letih. Ne bo več tukaj, dovolj je delal za majhno plačo, in je rekel: »Vi mi zmeraj manj daste, ko je leto naokoli, mi manj daste, kot ste obljubili.«</p><p>»No, veš kaj, bodi tukaj in ti bom dal.«</p><p>Res je ostal tam, saj ni imel kam iti. Dela ni bilo, siromak je bil in je ostal tam. Prišla je žetev in so želi žito. No, žetev so opravili, zmlatili, takrat pa je kmet, ko je končal <span class="pagebreak" id="pb.264"> [264] </span>z žitom, imel dosti vsega. No, zdaj se bosta peljala v mesto. (Ja, neko mesto, ne vem katero.) S konji, z dobrim, velikim vozom, da bi prodala, saj je imel veliko žita in je potreboval denar.</p><p>Natovorila sta na voz in nekega zgodnjega jutra vpregla in se odpeljala na tisto tržnico ali trgovino. Bila so skladišča za žito. Prišla sta tja in pripeljala žito. »Dobro, tukaj izpraznite.« Znosila sta v kaščo in res vse izpraznila. Ko je bil voz izpraznjen, je kmet rekel hlapcu: »Ti pa zdaj kar domov pojdi, s konji in vozom. Doma je veliko dela, treba je orati, tam delaj.« Ha, saj bi tudi on rad malo ostal, a kmet tega ni hotel, je bil pač tak, da ga je kar naprej priganjal k delu. Pa bi nekje spil dva deci vina, tisto pa bi ga spet stalo, bil je zelo skop, odposlal ga je. In tisti je odšel domov.</p><p>On pa je ostal tam, kjer so računali, mogoče pa bi bilo treba kje še kaj kupiti. Kmet je raje odšel domov peš, kot da bi bil hlapec z njim in bi se skupaj peljala domov. Ko je vse opravil, se je odpravil domov. Bilo pa je zelo vroče. Kmet je imel denar. No, gre, gre, bilo je vroče, opoldne je bilo in nato popoldne, ko je šel proti domu. Kakor je tista cesta ali pot peljala, tako je šel. Ni mogel več hoditi, bilo je zelo vroče, vročina ga je premagala, postajal je utrujen in tudi daleč je bilo. Ja, nič ne dé.</p><p>Našel je drevo ob cesti, ob poti pa je tekla tudi voda. Voda. Tisto drevo je tam stalo in bila je senca, tam se je usedel, da bo malo počival. Počival je in se mu je začelo dremati. Pa tudi zelo utrujen je bil. Lepo je bilo tam v senci. Takrat se je malo sklonil proti tlom in tam zaspal. Sanjalo se mu je, da je prišla krastača. (Ali veste, kaj je to »krapanca«? Žaba. To so takšne grde krastače. V gozdu pa so tiste velike.) Krastača mu je prišla v žep, se mu je sanjalo. Ko se mu je to sanjalo, je segel v žep svojega suknjiča in prijel denarnico. Zgrabil je to krastačo in jo odvrgel, točno tja, kjer je tekla tista voda. Pa noter v vodo.</p><p>To se je zgodilo, čez nekaj časa pa se je zbudil. No, čas je za odhod, je gledal naokoli. »Joj, pa kaj se mi je to sanjalo, da mi je prišla krastača v žep.« Uj, krastača. Šel je po suknjič, segel v žep in ni bilo denarnice. V tistem žepu ni bilo denarja.</p><p>Uuuu, torej je denar odvrgel namesto krastače. To pa že, bil je tako skop pa hlapca in kočijaža je za norca imel, zato se je to zgodilo. Veliko škodo je utrpel, zgubil je veliko več od tistega, kar mu je ostal dolžan.</p><p>No, tako je to prišlo. In je žalosten prišel domov, brez denarja, in tudi žito je odšlo.</p><p><span style="font-weight:bold">Matičetov:</span> To ste prebrali?</p><p><span style="font-weight:bold">Pripovedovalec:</span> Prebral. Je v knjigi Pamet in vera.</p></div></div><div class="ss2" id="index-body.1_div.2_div.4"><div class="pagebreak" id="pb.265"> [265] </div><h2><span class="head">Realistične pravljice</span></h2><div class="ss3" id="index-body.1_div.2_div.4_div.1"><h3><span class="head"><a class="link_ref" href="/media/09"><img class="graphic" src="media/Porabske CD.jpg" alt=""/></a>, <a class="link_ref" href="-"><img class="graphic" src="media/Porabske CD.jpg" alt=""/></a>, <a class="link_ref" href="Skladba"><img class="graphic" src="media/Porabske CD.jpg" alt=""/></a>, in <a class="link_ref" href="9.mp3"><img class="graphic" src="media/Porabske CD.jpg" alt=""/></a> <span style="font-variant: small-caps">49. Sojenice</span></span></h3><p>Ko se rodi dete, pridejo tri sojenice, ki mu sodijo, kaj bo postalo tisto dete. Ena mu pravi, da bo prišlo na vislice. Druga mu pravi – ko se rojeva – da bo prišlo na vojsko, da mora umreti. Tretja pa je rekla, to se mora utopiti. Menda velja tisto, kar pove tretja. Pri neki hiši je hlapec to slišal in si dobro zapomnil: »Jaz bom pazil, da to dete tako ne konča, da ne potone, se ne utopi, kot pravijo.« (...)</p><p>Od mladih do starih let je on tam služil. Ni verjel, da je resnica, pa se je vendarle tako zgodilo. Zelo je pazil na otroka, vsi so preveč pazili nanj, da se ne bi utopil. Najbolj jim je zabičal – saj so imeli doma vodnjak – naj studenec vedno zaprejo, da otrok ne bi utonil. Vodnjak so vselej zapirali. Sojenica je rekla, da se bo otrok utopil, ko bo star sedem let. Skrbno so zapirali. Nekoč pa se je zgodilo, da so zaprli studenec, otrok pa se je igral doma na dvorišču, kjer so imeli korito za napajanje živine. Tja se je otrok ulegel in umrl. Zato pa pravijo, kar se osodi, se tudi zgodi.</p></div><div class="ss3" id="index-body.1_div.2_div.4_div.2"><h3><span class="head"><span style="font-variant: small-caps">50. Sojenice</span></span></h3><p>Ja, tudi jaz sem od svojega očeta slišal o treh sojenicah. Zato pa se mora na mizo dati kolač kruha in kozarec vode, kajti tako ne morejo otroka na slabo osoditi. Ko se otrok rojeva, mu pod mizo sodijo tri sojenice. Ja, pa zdaj je nekdo slišal, kako so mu sodile. Kako so sodile temu otroku. Toda to ni bilo tako … (se pretrga)</p></div><div class="ss3" id="index-body.1_div.2_div.4_div.3"><h3><span class="head"><span style="font-variant: small-caps">51. Bog, sveti Peter in sojenice</span></span></h3><p>O tem sem hotela govoriti, kako sta Bog in Peter prišla prosit prenočišče. Gospodar pa je rekel:</p><p>»Saj bi vama dal prenočišče, toda žena se pripravlja, da bo imela dete. Če bo ponoči kaj narobe, ne bosta mogla spati, ne bosta imela miru.«</p><p>»Ja, nič ne dé, ga bo vsaj laže imela.«</p><p>Ja, zares jima je dal prenočišče, dal jima je. Ponoči se začne žena pritoževati. Tedaj reče Bog Petru:</p><p>»Peter, stopi ven in poglej, kaj je novega zunaj, kakšno je vreme.«</p><p>Peter odide ven, deževalo je. Če bi se otrok takrat rodil, bi utonil. Tedaj se ni rodil.</p><p>Peter pride nazaj, žena leži, še naprej stoka. Peter pravi:</p><p>»Ah, Gospod, reši jo vendar, da ne bi toliko trpela.«</p><p>»Ja, Peter, stopi ven in poglej, kaj je novega zunaj.«</p><p><span class="pagebreak" id="pb.266"> [266] </span>Peter gre ven in vidi vislice v zraku. Pride nazaj in pravi:</p><p>»Vislice sem videl v zraku.«</p><p>Dete se spet ni rodilo. Žena pa se le muči in stoka, Peter spet reče:</p><p>»Gospod, reši jo vendar, naj se ne muči toliko.«</p><p>»Na, Peter, stopi ven in poglej, kaj je novega zunaj.«</p><p>Peter gre ven, bila je čista vedrina. Čista vedrina je bila, se je vrnil in rekel:</p><p>»Gospod, vreme je lepo.«</p><p>Takrat se je dete rodilo. Rodilo se je.</p><p>Bil je tam neki hlapec, ki je spal za mizo na klopi in slišal, da otroku sodijo tri sojenice pod mizo. Zdaj pa je slišal, da mu sodijo, da se bo rodila deklica in da bo njegova žena. On si je pa mislil: »Ja, kako bo ta moja žena, če se šele zdaj rojeva. Tako majhno dete in bo menda moja žena.« No, pa je stopil tja, in ko je bilo dete še majhno, mu je potisnil majhno buciko pod kožo v tilniku.</p><p>Tega pa mati ni opazila niti nihče drug, otrok je odraščal z iglo. Ko je otrok odrasel v dekle, jo je on večkrat prijel za vrat. In mu je rekla:</p><p>»Ja, ne dotikaj se mojega vratu, ker me tukaj boli!«</p><p>»Ja, kaj pa imaš tam?«</p><p>»Ja, sem mi je, ko sem bila majhna, nekdo porinil iglo.«</p><p>Takrat se mu je zjasnilo, da je to bil on. Da je otroku pod kožo potisnil iglo, v tilnik. S tistim je odrasla in jo je še vedno bolelo. Takrat je ugotovil, da je to bil on.</p></div><div class="ss3" id="index-body.1_div.2_div.4_div.4"><h3><span class="head"><span style="font-variant: small-caps">52. Nekoč je živel oče</span></span></h3><p>Nekoč je živel oče in je imel sina. Mati mu je že davno umrla. Z očetom sta živela skupaj in dobro jima je bilo. Nista bila bogata, imela sta majhno hišo in njivo. Tam sta gojila krompir in zelje. In tako sta živela iz dneva v dan. Fant je bil zelo skrben in je rad delal, hodil je delat k sosedom in kmetom. Pri enih je dobil moko, pri drugih kolač kruha in tako jima je šlo dobro.</p><p>Oče nekoč pravi: »Ljubljeni sin, vidiš, jaz sem že star in opažam, da me moči zapuščajo, da ne bom več mogel delati. Poišči si dekle, ki jo vzameš za ženo. Ne glej za bogato, temveč za tako, o kateri je očitno, da je skrbna in te ljubi.«</p><p>Sin ni odgovoril očetu, vendar si je mislil, da že ima eno. Večkrat se je že srečal z njo in mu je bila zelo všeč. Tudi lepa je bila, čeprav je bila siromašna. Takrat je rekel očetu: »Bom že videl.«</p><p>V nedeljo, ko so šli k maši – k maši so morali hoditi v sosednjo vas, ker v vasi ni bilo cerkve – pa je pazil, da bi se srečal z njo. Srečal jo je, ime ji je bilo Katica. Reče: »Ti, Katica, nekaj ti povem. Oče so mi rekli, naj se oženim. Jaz pa bi najraje tebe imel za ženo, ti me vendar ne osramotiš, ne boš me zavrnila.«</p><p>Ja, ona se mu lepo nasmehne in mu reče: »Ti moraš vendar mojo mater vprašati. Če je tako, da mati privolijo. Jaz te poznam, da si pošten fant, in tudi ti si meni všeč. Vprašaj vendar mater.«</p><p>»Ja, saj, dobro. Mislim, da me tudi mati ne bojo zavrnili.«</p><p><span class="pagebreak" id="pb.267"> [267] </span>Nato se vrne domov in reče:</p><p>»Oče, če vam je prav, jaz sem tisto že dolgo gledal in sva se večkrat srečala. To je zelo pošteno dekle na hribu, Katica.«</p><p>Tako je oče odgovoril: »Saj jo tudi jaz poznam. Mora biti pošteno dekle, nikoli nisem slišal, da bi o njej kaj slabega govorili.«</p><p>Popoldne je odšel tja, pozdravil mater in povedal, zaradi česa je prišel. »Če je tako, da mi dovolite, bi jaz rad imel vašo Katico za ženo.«</p><p>»Ja, sta se vidva o tem že kaj dogovorila?«</p><p>»Ja, midva sva se dogovorila.«</p><p>»Ja, pa kaj ti je ona rekla?«</p><p>»Ja, naj vprašam mater, če je tako, ali mati v to privolijo.«</p><p>»Ja, dobro, jaz te poznam, da si pošten fant. Če je tako, da se ljubita, vama dovolim.«</p><p>»Ja, meni druge ni treba, že zdavnaj sem jo vzljubil, le da nisem vedel, če bo tudi ona mene ljubila.«</p><p>»Ja, naj bo torej tako.«</p><p>»Moj oče postajajo stari in mi pravijo, naj se oženim, ker oni ne morejo več delati.«</p><p>»No, saj dobro, dobro. Tudi ona je skrbna in ti si skrben. Poznam te, ne bosta stradala.«</p><p>Čez deset dni sta se poročila. Pride domov nevesta, oče je bil zelo vesel, da je prišla snaha k hiši. Res je, šlo jim je dobro. Tudi snaha je delala doma, ko pa doma ni bilo dela, je hodila k sosedom okopavat, žet pa vsa druga domača dela opravljat, dajali so ji denar ali pa moko ali kruh ali tisto, kar so potrebovali. Tako jim ničesar ni primanjkovalo, imeli so dovolj hrane. Tudi malo denarja so imeli vselej pri roki.</p><p>Ja, tisto je trajalo okoli leto dni, očetu se je stanje vse bolj slabšalo, nato je po kratki bolezni umrl. Očeta so pokopali, kakor je krščanska navada, onadva pa sta živela dalje. Dobro jima je šlo! Ničesar jima ni primanjkovalo.</p><p>Nato sta imela že sina, tistega sta imela zelo rada. Bil je zelo bistre glave, vsak dan sta videla, kako je vse močnejši. To je trajalo dve, tri leta in sta si mislila: »Na, Bog naju ima rad.« Njemu je bilo ime Jakob, zelo lepo je znal igrati na piščal. Ob večerih sta se zunaj usedla, on pa je znal zapiskati tako lepe pesmi, da je bilo veselje poslušati. Ko sta se naveličala, sta odšla spat. En dan tako in naslednji dan spet tako.</p><p>Joj, takrat pa je Bog kaznoval tisto vas. Ne samo vas, temveč vso tisto veliko pokrajino. Bila je taka suša, da celo leto ni bilo dežja. Ničesar niso pridelali, kar so spomladi posadili – krompir so posadili in zelje pa koruzo – ja, tisto se jim je vse posušilo. Žito je takrat komaj klase dobilo, se je že posušilo. Ni bilo več treba mlatiti. Samo slamo so malo pokosili. Tudi vsa trava se je posušila in je zdaj ni bilo nič. Bilo je zelo težko. Ja, noben kmet ni imel več dela; le kam bi lahko onadva šla, da bi tam kaj dobila. Tudi kmetje so bili v škripcih, saj tudi oni niso imeli kaj za jesti.</p><p>Onadva sta imela trideset ovac. Tiste so se pasle v gozdu in ob poteh. Tudi na tiste je prišla kazen, kolera. Naenkrat so poginile dve, tri, ja, drugi, tretji dan spet dve pa tri in tako dva tedna, dokler niso poginile vse. Bila sta že tako, da sta samo enkrat dnevno jedla. Imela nista več ničesar za jesti. Jaj, zdaj se jima je zelo milo storilo za sinčka, da strada in mu ne moreta dati hrane. Pazila sta sicer, da raje onadva nista jedla, samo da je imel on. Bilo mu je težko zaradi žene, da mora ona z njim vred stradati, pa tudi <span class="pagebreak" id="pb.268"> [268] </span>zaradi fanta. Ja, prišlo je tako, da sta imela samo še en krompir. Tistega je žena skuhala in sta ga dala sinku, naj se naje. Ja, on pa se je ulegel brez večerje, tako tudi ona. Ko sta videla, da je tudi sinček zaspal, je Jakob rekel: »Ti, Kata, česa sem se jaz domislil. Izmislil sem si, saj veš, vendar ne bomo vsi skupaj umrli od lakote, od stradanja, bom šel po svetu iskat službo. Lepo se namerim, da bi nekje našel dobro službo, in čez leto ali dve, ko prislužim malo denarja, bo tudi nam bolje šlo. Ti pa ... saj bo že dež prišel. Bog nam bo poslal lepi dež in boš hodila h kmetom okopavat in kaj delat pa bo eden kaj dal, drugi kaj dal in se bo dalo živeti, čeprav siromašno.«</p><p>Ona ga objame okoli vratu in reče: »O, Jakob, si si pa lepo izmislil. Kako pameten človek si vendar. Ti za naju ne skrbi, saj bom za sinka in zase toliko pridelala, da se bova prehranila.«</p><p>Ja, on je vstal zgodaj zjutraj, ko se je šele počasi svitalo. Poslovil se je od nje in ona mu pravi: »Ti, Jakob, nič slabega ne misli o meni, kakor sem bila zvesta do zdaj, tako ti bom ostala zvesta do smrti.«</p><p>»Na, tudi ti si o meni nič slabega ne misli, tudi jaz ti bom ostal zvest kakor ti meni.« Poljubila sta se in je šel.</p><p>Šel je in si o svoji vasi mislil: »Tu ne bom spraševal za službo, kajti tukaj poznam vsakogar.« Ko je prišel v drugo vas, je videl veliko hišo. »To so zagotovo kmetje, tukaj bom vstopil.« Tam je vprašal, ali bi imeli službo zanj. »Joj, mi smo že hlapca odpustili, ker nimamo dela. Vse se nam je posušilo, nobenega dela nimamo in tudi za jesti nimamo.«</p><p>Ja, gre v drugo hišo, tretjo hišo, pa kaj, povsod so mu rekli isto. Gre v tretjo vas, tam prav tako, četrto vas, peto vas. Nikjer ni dobil nikakršnega dela.</p><p>Takrat so mu rekli ... Revež se je potožil, kaj se mu je zgodilo, kakšno nesrečo je imel, kako huda suša je bila. »To mi vse vemo, to vse vemo. Tudi nam so poginili govedo in konji.«</p><p>»Pojdi, imaš še pol dneva hoda in prideš do mesta. Tam te zagotovo zaposlijo.«</p><p>Ja, on se lepo zahvali in gre, po dolgem času, ko se je že spuščal večer, je prišel v mesto. Od daleč vidi, da so visoki dimniki, visoki zvoniki na več koncih. »Ja, to mora biti mesto.«</p><p>Pride tja. Ko je prišel že blizu, je zagledal veliko hišo. No, bo kar tu vstopil in vprašal. Vstopi pa potrka na vrata. »Kar naprej.«</p><p>Pozdravi: »Dober večer Bog daj.«</p><p>»Ja, Bog daj.« Neki gospod je sedel pri mizi in bral časopis. Pogledal ga je od glave do peta.</p><p>»No, človek, na kakšni poti ste?«</p><p>»Ja, gospod, iščem službo. Ali bi imeli kakšno službo zame?«</p><p>»Ja, na kakšno delo pa se razumete?«</p><p>»Na vsakršno delo se razumem.«</p><p>»Ali se razumete tudi na ovce?«</p><p>»Ja, gospod, nanje se prav tako razumem. Tudi jaz sem imel trideset ovc, pa so mi vse poginile. Pri nas je bila tako huda suša, da celo leto ni bilo dežja.«</p><p>»Saj vem, saj vem, da je bila huda suša, tam v tistem kraju. Ja, koliko plače prosiš?«</p><p>»Gospod, jaz nobene plače ne prosim, kolikor si prislužim, toliko mi boste dali.«</p><p><span class="pagebreak" id="pb.269"> [269] </span>No, gospodu je bilo to všeč.</p><p>»Ja, saj še niti večerje nisi imel.«</p><p>»No, gospod, jaz danes še nisem nič jedel.«</p><p>»No, pridi vendar, da ti dam nekaj za pojesti.«</p><p>Odpeljal ga je v kuhinjo. Gospodar mu reče: »Pridi.« Vstopita v kuhinjo in reče kuharici:</p><p>»Ja, temu človeku daj večerjo.«</p><p>»Ja, škoda, z večerjo smo že opravili, kuhane hrane več nimamo. Bom kaj drugega prinesla.«</p><p>On je rekel: »S kosom kruha bom prav tako zadovoljen.«</p><p>Ona mu je prinesla lep kos šunke, na mizo mu je dala kolač kruha in vrček vina. On se je usedel in se prekrižal, mislil si je: »O, da bi bila tukaj moja žena ali pa moj mali sinček. Obema bi odrezal košček, kako bi se ga veselila.«</p><p>Ja, usede se in vse poje. Zdaj je dobro živel, je pa tudi rad kaj popil. Bilo mu je dovolj, čutil je, kdaj ga bo nasitilo. Takrat mu reče gospodar: »Ja, jej, jej.« »Jaz sem dobro, gospod, lepa hvala.«</p><p>»Ja, nisva se dogovorila, tudi obleko dobiš, pražnjo obleko dobiš. Zraven pa še delovno oblačilo in obutev, pozimi pa zimsko obleko.«</p><p>Takrat ga je prijel dremež.</p><p>»Ja, vidim, da ste utrujeni, da se vam dremlje.«</p><p>»Ja, utrujen sem.«</p><p>»Ja, pridite, da vam pokažem vašo sobo.« Odpeljal ga je dol po hodniku, bilo je veliko vrat, šla sta prav do zadnjih. Tam mu je odprl vrata in pokazal:</p><p>»To bo vaša soba.«</p><p>Bila je lepa mala soba, lepo postlana soba, v njej omara, miza, dva stola in lepa Marijina slika. Bil je zelo zadovoljen.</p><p>»To bo vaša soba, tu boste spali. Zjutraj pa začnete z delom.«</p><p>»Ja, v redu, lahko noč.«</p><p>»Lahko noč.«</p><p>Naslednji dan je vstal, on pa je rekel: »Pridi zajtrkovat.« Ko je opravil z zajtrkom, je imel že pripravljeno torbo in kuharica mu je rekla: »Ja, vaše kosilo bo tu notri, kajti opoldne se ne boste vrnili domov. To si dajte na hrbet.«</p><p>Nato ga je gospodar odpeljal ven in mu rekel: »Tu je tristo ovac, te boš moral paziti, drugega dela ne boš imel. Saj one znajo že same priti na pašnik, ti le pojdi za njimi. Tudi psa vzemi s sabo, na začetku se obnašaj lepo z njim, ker te še ne pozna in si mu neznan. Opoldne mu daj malo kruha in bo prišel k tebi in ti bo dober prijatelj. Šli boste skozi mesto, nato skozi velik gozd in tam bo velika jasa. One se bojo že tam ustavile in pasle. Ti pa le bodi tam. Proti večeru se zberejo v čredo in se same obrnejo, da bi šle domov. Ti pojdi za njimi vse do doma.«</p><p>Res je bilo tako. On je prišel tja, tam so hodile naokoli, tista je bila velika, tista paša. Ni videl do začetka in ni vedel, kje je konec. Opoldne so se zbrale v čredo. Bilo je veliko drevje, bolj redko, tam so se ulegle. Tudi on se je ulegel, vzel torbo predse, v njej je našel velik kos mesa, čebulo in kos kruha. Psa je poklical k sebi: »Pridi, da boš tudi ti z mano, da bova oba kósila.« In tako počasi vse bliže, malo ga je božal, bil je zelo pameten pes. <span class="pagebreak" id="pb.270"> [270] </span>On je lahko sedel ves dan, pes je na čredo dobro pazil. Če je katera odšla stran od črede, je on takoj šel za njo, je močno lajal nanjo in tako je ona skočila nazaj v čredo.</p><p>Zvečer je gnal nazaj, nastiljal je in nato šel večerjat. Jed je bila že pripravljena, potem pa se je ulegel. Tako je bil zelo zadovoljen. Naslednjega dne je vzel s sabo tudi piščal. Ko je šel skozi mesto, je začel veselo piskati. Ja, ljudje so ga gledali, ker je znal zelo lepo igrati na piščal. Tudi psa se ni več bal, pes je šel ob njegovi strani. Pazil je, če je kakšna stopila mimo ali kaj, takoj je skočil k njej ali pa lajal vanjo. To je bilo tako, en dan, dva dneva, trije dnevi in tako je minil mesec. Še leto je bilo naokoli. Njemu je bilo to zelo všeč in je bil strašno zadovoljen.</p><p>Bil je zadnji dan leta. Gospodar je prišel in mu rekel:</p><p>»Ja, jutri bo leto naokoli. Kako si se odločil, boš ostal še naprej? Ali si boš poiskal boljše mesto?«</p><p>»Ja, gospod, če ste zadovoljni z mano, bi še rad ostal tukaj.«</p><p>»Ja, jaz sem s tabo zelo zadovoljen, toda kako si ti zadovoljen z mano?«</p><p>»Ja, jaz sem z vami prav tako zadovoljen.«</p><p>»Ja, pa povej, če ti kaj ni všeč, če ti ni všeč obleka ali hrana. Ti samo povej, mi vse izboljšamo. Ali če ti ni všeč obleka, ti lahko kupimo boljšo.«</p><p>»Ne, jaz sem z vsem zadovoljen, ničesar ne potrebujem, če ste le vi z mano zadovoljni.«</p><p>»Jaz sem s teboj zelo zadovoljen, ker vidim, da si že več prigospodaril, vidim, da je čreda večja.«</p><p>Zdaj je bil tam drugo leto. Naslednje leto ga spet vpraša, potem pa ga niso več spraševali. Minila so tri, štiri leta. On je pozabil na ženo in sinka, sploh se ni več spomnil na tisto. To je trajalo toliko časa, da je tam ostal deset let. Čisto je pozabil na svojo ženo, pisati, revež, ni znal, niti brati, in ni več razmišljal o domu, svoji ljubljeni ženi in ljubljenem sinu.</p><p>Nekoč se mu je ponoči sanjalo, da je prišel domov, žena pa je imela na rokah malega sinka. Sinek je bil zelo shujšan, ona pa je zelo, zelo jokala. Ponavljala je:</p><p>»Joj, naš Jakob, on pa je umrl, umrl je.«</p><p>To je videl v sanjah. Ko se je prebudil, pa: »Joj, za božjo voljo, kako to, da sem vse to pozabil. Da sem tako pozabil na svojo družino.«</p><p>Zjutraj je šel k zajtrku, ja, nič ni mogel jesti. Tudi torbo so mu že pripravili. Niso mu zmeraj istega dali: dobil je slanino ali sir ali meso, menjavali so, skoraj vsak dan je dobil kaj drugega. Prišel je nazaj domov, zvečer je prinesel vse nazaj. Glavo je povešal, stopil v kuhinjo, kjer mu rečejo:</p><p>»Jakob, ti pa nisi ničesar zaužil. Ti si bolan.«</p><p>»Ne, nisem bolan,« je odkimal, češ da ni bolan.</p><p>»Ja, kaj pa ti je potem? Nič ne govoriš, tako žalosten si, ti si bolan. Zjutraj nisi jedel, to si zdaj prinesel nazaj. Vidim, da ti tudi večerja ne diši. Povej vendar, če ti ni dobro, ti bomo kaj drugega skuhali.«</p><p>»Meni je vse dobro.«</p><p>Ne more jesti. Kuharica pravi gospodarju, da je Jakob bolan, da ves dan nič ne je. In je zelo žalosten.</p><p>Gospodar pride in mu reče: »Kaj ti je, Jakob? Si bolan?«</p><p>»Ne.«</p><p><span class="pagebreak" id="pb.271"> [271] </span>»Kako da ne. Ves dan nisi ničesar zaužil, pravi kuharica. Povej, bomo šli po zdravnika in boš ostal doma, če si bolan. Pa bi ostal v postelji.«</p><p>Ne, on ni bolan.</p><p>»Ja, nekaj pa te le mori.«</p><p>Takrat je rekel:</p><p>»Ej, gospod, moja bolezen je zelo huda. Tu mi zdravnik ne more pomagati.«</p><p>»Ja, povej vendar.«</p><p>»Ja, ponoči se mi je sanjalo o moji ljubljeni ženi in mojem sinu. Da sem ju jaz tako pozabil. Rekel sem, da grem za leto dni ali mogoče za dve in se vrnem, ko si bom malo denarja prislužil, da bi nam šlo bolje. Zdaj pa je že deset let in jaz sem ju čisto pozabil.«</p><p>»No, ne bodi žalosten, nič se ni zgodilo doma, ne bodi žalosten, saj hočeš le oditi domov.«</p><p>Ja, on bi rad odšel domov.</p><p>»No, boš pa odšel domov. Toda ne še zdaj, počakaj do jutra. Moram ti kupiti novo obleko in se moraš spakirati. Tukaj si bil namreč deset let, ne samo leto dni. Nisi se samo obrnil in šel domov.«</p><p>Ja, takrat je bil malo boljše volje.</p><p>Naslednji dan je vstal zgodaj, pojedel zajtrk in tudi gospodar je bil že pripravljen.</p><p>»Zdaj pojdiva, da kupiva obleko.«</p><p>Šla sta v mesto in kupila najdražjo obleko s škornji iz najboljšega usnja. In v vse, kar je potreboval, ga je tisti oblekel.</p><p>»Zdaj torej pridi, da ti izročim plačilo.«</p><p>Peljal ga je v sobo, vidi, da je na mizi velik kup denarja, bilo je veliko, veliko srebrnikov in zlatnikov. Rekel mu je:</p><p>»Vidiš, Jakob, to je tvoje plačilo, to si si prislužil. Bil si pošten služabnik, tako ti tudi jaz pošteno plačam. Toda prej ti še nekaj povem. Dal ti bom tri nasvete. Ampak tisti trije nasveti bojo več vredni kot ta denar. Kaj bi ti rajši imel, tiste tri nasvete ali ta denar? Nasveti bojo več vredni kot denar.«</p><p>Ja, on bi rad imel denar pa tudi nasvete. Je pa vseeno rekel: »Ja, povejte mi nasvete.«</p><p>»No, prisluhni mi zdaj. Tisti dan, ko se vrneš domov, ne stopi čez svoj prag. Tega ne pozabi. Ja. To drugo je: ko bojo drugi veseli, bodi tudi ti z njimi vesel. Če se bojo drugi veselili, se tudi ti vesêli z njimi. To tretje: večerno jezo spravi za jutro. Jezen ne hiti. To si dobro zapomni in ne pozabi.«</p><p>»Ja.«</p><p>Jakob si misli: »A, saj to ni nič. Le zakaj sem se odločil za to, saj je ta denar več vreden.«</p><p>Gospodar vidi, da zelo čudno gleda tisti denar.</p><p>»No, ne bodi žalosten, tudi denar je tvoj.«</p><p>Prinesel mu je majhno vrečo in rekel: »Tukaj si ga naberi.« Prinesel mu je tudi kolač kruha. »To ti dam za na pot, ampak ga ne smeš narezati do takrat, dokler ne boš zelo dobre volje. Ko boš zelo vesel, samo takrat ga lahko narežeš. Zdaj pridi, to je dolga pot, dam ti konja.« Lepega konja mu je dal, osedlanega.</p><p>»Stoj, da ti dam puško.«</p><p>Tudi lepo puško mu je dal.</p><p><span class="pagebreak" id="pb.272"> [272] </span>»Zato, ker na poti lahko pridejo razbojniki ali lopovi, pa se lahko braniš, če boš imel puško.« Ja, zelo je bil vesel tega darila.</p><p>Gospodar ga pospremi z dvorišča in mu ponudi roko. On je gospodarju poljubil roko, tisti pa ga je poljubil. Oba sta jokala, ko sta se razšla.</p><p>»Ja, pojdi z Bogom, srečno pot,« mu reče gospodar. On pa krene domov.</p><p>Gre, gre, proti večeru je prišel v vas. Šel je skoznjo, vse je bilo drugače, druge hiše, bilo je že veliko novih hiš. Mladih ljudi ni poznal, stare pa je še vendarle prepoznal. Toda njega ni poznal nihče, le začudeno so ga gledali in se mu priklanjali. Razmišljal je o tistih treh nasvetih: »Ko prispem domov, ta dan ne smem stopiti čez svoj prag. To pomeni, da danes ne smem domov.« Ne, ne, šel bo k sosedovim. Sosed je bil velik kmet. Pride na dvorišče, Matjaž mu je bilo ime. Matjaž je pod jablano klepal koso in ni gledal naokoli. Ko je to storil, je on pristopil in rekel:</p><p>»Dober večer, gospodar!« Takrat pogleda gor, ja: »Bog daj.«</p><p>Vstane: »Gospod, od kod pa ste prišli?«</p><p>»Ja, jaz sem popotnik. Od daleč sem prišel in vas lepo prosim, če bi smel za nekaj dni ostati tukaj pri vas, da bi si malo odpočil. Moj konj je zelo utrujen in tudi jaz sem že zdelan.«</p><p>»O, za takšnega gospoda imamo prostor.«</p><p>Takoj je priklical hlapca, ki je prijel konja in ga peljal v hlev. Njega pa je hišni gospodar prijel za roko in ga takoj peljal v hišo. Stari gospodinji pove, naj temu gospodu pripravi večerjo. Ja, tako hitro ne bo, naj bo malo potrpežljiv, saj bo kmalu. Naj grejo pa se usedejo v sobi. Res tako, prinesli so šunko in vino in tam sta sedela hišni gospodar in Jakob.</p><p>Jakob ni veliko govoril, gospodar pa se ni upal spraševati, kaj je on za eden ali od kod je prišel. So mu pa ponujali, naj jé in pije. Tam sedijo, tudi večerjo imajo, bila je dobra večerja. Prinesla jo je gospodinja, naj jejo. No, ko so opravili, je rekel: »Je, rad bi si odpočil, ker sem utrujen.«</p><p>»Ja, vaša soba je pripravljena.«</p><p>Takrat so ga odpeljali v malo sobo in mu jo razkazali. Bila je lepa postelja, čista in prižgali so mu sveče. In on se je usedel, zaprl je vrata, ugasnil sveče. In gleda – zadaj je bilo okno – skozi okno je opazoval vse okrog. Njegova hiša ni bila daleč, dobrih sto korakov, le da ni videl svoje hiše, ker je bilo drevje. Tam je gledal ven in razmišljal, kaj je z njegovo ženo. Še živi ali ne ali kaj. Počakal je, da se tudi gospodar uleže, da bo vse tiho, nato pa je brezglasno stopil skozi okno in odšel, da bo gledal noter skozi okno.</p><p>Posluša, če so prej hodili tja in nazaj in odpirali ter zapirali vrata, je zdaj postalo tiho. Odpre okno in lepo tiho stopi ven in gre tja. Ko je že prišel na pol poti, vidi, da gori luč v njegovi hiši. No, hvala Bogu, so še vendarle živi. Pride k oknu, tako z ene strani gleda tja noter in vidi, da sedi njegova žena pri mizi in ima nekega mladega fanta pri sebi. Imela sta skledo in sta oba jedla iz iste sklede. Ona ga je držala okoli vratu in ga večkrat poljubila. Ej, kako jezen je postal. Mislil si je: »Tako si ti, tako si ti? Jaz sem odšel, da bom služil, ti pa si doma drugega vzela!« Takrat si je mislil, da bo šel po puško in oba ustrelil. Takrat pa se je spomnil, kaj mu je rekel gospodar. Večerno jezo naj spravi za jutro. Ja, on bo vendarle počakal, tega se bo moral držati. Bo že jutri vprašal in sam šel tja. Tiho je vstopil, zaprl okno in se ulegel. In je dobro spal, je pa res, da je bil že utrujen.</p><p><span class="pagebreak" id="pb.273"> [273] </span>Spi do jutra, zjutraj vstane, vidi, da okrog hodijo ljudje, da so hodili tudi tuje ženske in moški. Lonce so nosili in vse sorte so nosili, tja in nazaj, in različne sklede ter krožnike so nosili. Tisto on gleda, gleda. Čudno se mu je zdelo in je rekel: »Hišna gospodinja, vi se očitno pripravljate za neko gostijo, ker vidim toliko posode, ki jo nosite tja in nazaj, in več žensk sem hodi.«</p><p>»Ja, mi se pripravljamo za ohcet.«</p><p>»Ali imate sina ali hčer?«</p><p>»A, ne. Tukaj je naša soseda, njen sin se bo poročil. In tukaj bo svatba. Prosili so nas, naj jim prepustimo hišo, ker je njihova zelo majhna. Tukaj bo več gostov, ki bi imeli sicer premalo prostora. Mi smo privolili v to.«</p><p>Ja, on si je mislil: »Gotovo se ženi moj sin.« Hodi in gleda vse, njega ni nihče prepoznal, bil je velik gospod, ki je bil zelo drago oblečen. Popoldne pride njegova žena, Jakobova žena, in ga prosi (pred tem so vprašali Matjaža): »Mi bi radi naredili večji sprevod, da bi mladoporočenca na konju prijezdila k poroki.« Niso pa imeli dovolj konj, gospodar je imel dva in še dva sta bila potrebna. Takrat je gospodar rekel, ta Matjaž: »Prosite tega gospoda, vidim, da mora biti zelo dober človek, če lahko posodi konja.«</p><p>Žena gre tja in ga prosi: »Ja, gospod, rada bi vas nekaj prosila.«</p><p>»Ja, povejte vendar, kakšno željo imate.«</p><p>»Ja, moj sin se bo popoldne poročil in mi smo načrtovali, da bi ženin in nevesta prijezdila na konjih. Zdaj vas lepo prosim, če nam lahko posodite konja.«</p><p>»A, z iskrenim veseljem vam to storim, iz srca rad vam naredim.«</p><p>»Saj bomo plačali, kolikor boste rekli.«</p><p>»Ja, dobro, dobro, dobro, lahko.«</p><p>Popoldne so se zbrali, ženin in nevesta sta prišla in tudi njegova žena, vendar njega nihče ni prepoznal. Takrat so se lepo zbrali. Ženin, nevesta in priči so jahali, drugi, taki, ki so pasli radovednost, pa so šli zadaj. Takšni so povsod, če je več ljudi, da tisto gledajo. Tudi on je bil radoveden, kako to bo, tudi on je počasi korakal za njimi. Daleč je bilo treba iti, ker je bila cerkev v sosednji vasi. Prišli so tja, zelo lepo je bilo. Po krščanskem običaju sta se poročila, nato so odšli domov. Usedli so se v hiši.</p><p>Nato stopi k njemu njegova žena in reče: »Joj, gospod, zelo lepo se vam zahvaljujem in vas sprašujem, koliko naj vam plačamo za vašo dobroto.«</p><p>On se zasmeje: »O, ženska, nič mi niste dolžni, nič mi niste dolžni.«</p><p>»Ne, mi tega ne želimo, saj lahko plačamo.«</p><p>»Ne, ne, ne, ne, nič niste dolžni.«</p><p>Odide in reče Matjažu:</p><p>»Ja, ta gospod niso nič vzeli.«</p><p>Tudi sinu pravi: »Nič niso vzeli.«</p><p>»Ja, če niso nič vzeli, bi se spodobilo, da bi ga povabili na ohcet.«</p><p>Ja, njegova žena gre tja in mu reče:</p><p>»Gospod, ker ste nam to dobroto izkazali, bi bila zelo vesela, če bi bili med nami, da bi se z nami veselili, ko bo ohcet mojega sina.«</p><p>»No, če tako želite, storim tudi to.«</p><p><span class="pagebreak" id="pb.274"> [274] </span>Takrat so bili tam že vsi, on je bil zadnji. Vstopil je in so ga takoj prijeli za roko in ga peljali naprej k prednji mizi, kjer sta sedela mladoporočenca. Sedela sta sin in nevesta, tukaj pa je sedela njegova mati. Njega so tam zraven posadili, da sta se gledala mož in žena. Zelo so bili veseli, igrali, peli in plesali so, vse. Toda njegova žena, sinova mati, je zelo jokala. Tista ni bila nič vesela. Ko sta tako skupaj sedela, jo je vprašal: »Pa vi niste imeli moža?« »A, kako da ne, imela sem. Ej, moj Bog, danes bo že deset let, odkar je odšel. In ne vem, kje je, kje ni. Saj plačam vsako leto mašo zanj, za pokojnega in vsak dan prosim Boga za pokojnega. Bog mu daj dobro, kjer koli počiva.«</p><p>Tudi njemu so se oči skoraj zasolzile. Takrat reče: »Toda če bi prišel vaš mož, bi ga prepoznali?«</p><p>»Ja, spoznala bi ga.«</p><p>»Ja, kako bi ga prepoznali? Mogoče bi že drugače izgledal.«</p><p>»Ne, on je imel na levi strani na prsih deteljin list, materino znamenje. In po tistem bi ga spoznala.«</p><p>Takrat je Jakob razpel svojo srajco in pokazal: »Táko je torej imel.«</p><p>Ja, ona ga gleda, tudi ona ga je že prepoznala. Res je, da je on dobro izgledal, ona pa je že osivela in imela suh obraz. Skočila je k njemu in ga objela okoli vratu.</p><p>»Joj, Jakob, Jakob, ljubljeni Jakob, ti si moj mož. Ja, od kod si prišel, od kod, ali si mrtev, ali si od mrtvih vstal, ali si živ?«</p><p>Tudi drugi so videli, kaj je zdaj bilo, da ga ona poljublja in objema okoli vratu. Pravi: »To je moj mož, moj mož je prišel, moj Jakob.«</p><p>Vsi so pritekli in mu podajali roko. Tudi sin in snaha stopita tja, ga poljubita in mu podata roko. Skoraj so ga umorili, ker so vsi hkrati k njemu šli, ker mu je vsak z veseljem ponudil roko in želel z njim izmenjati nekaj besed. In okoli njega ni bilo prostega mesta.</p><p>Ko so se naveličali, so bili veseli, takrat se je že tudi mati veselila: »No, tudi midva bova enkrat zaplesala. Od takrat, ko si odšel, se nisem veselila. Vselej sem bila žalostna. Zdaj sem tudi jaz vesela.«</p><p>Jakob je rekel: »Res, tudi jaz sem vesel, bolj vesel sploh ne morem biti, še nikoli nisem bil tako vesel kot zdaj. In tu sem na ohceti svojega sina.«</p><p>Takrat se usedejo nazaj, ja, on se spomni tistega kolača kruha. Da mu je gospodar rekel: ko bo najbolj vesel, najboljše volje, naj nareže tisti kruh. Ja, boljše volje sploh ne more biti, kot je zdaj. Šel je in prinesel tisti kruh in ga na sredini razrezal. Ja, skoraj bi nož zlomil, ko je potegnil z njim, ja, ko prereže in odpre, se je tisto razsulo, na mizi je bilo polno zlatega denarja. Vsi so se čudili, pritekli so in pobirali, drugi so ga dajali nazaj na mizo.</p><p>Reče: »No, polovica je od mojega sina, polovica od neveste.«</p><p>Zelo so bili veseli. Ni minilo niti pol ure, ko je že cela vas vedela, da se je Jakob vrnil domov. Kot velik gospod je prišel in koliko denarja ima, cel kup denarja je razsul na mizo, sinu in snahi za darilo. Tisto je želel vsak videti, ja, kar tako pa ni mogel iti tja. Ženske so bile najbolj radovedne, ena je zgrabila kokoš, druga gosko, ena raco, druga zajca ali kar so imeli pri hiši. Cela vas, vsakdo je nekaj prinesel. Toliko so znosili skupaj, da skoraj niso imeli več prostora. Takrat so to odložili in rekli, da bojo imeli ohcet, dokler ne pojejo vsega, kar so nanosili. In so še imeli, ravno štiri dni in štiri noči <span class="pagebreak" id="pb.275"> [275] </span>je tisto trajalo. Ko so vse pojedli, bi še dalje sedeli, ampak niso imeli več za jesti, morali so torej oditi domov.</p><p>Ja, ta Jakob pa je, ko so prodajali veliko grofovo imetje, ko so ga razprodajali, kupil velik kos, petdeset oralov zemlje, gozda, različnih travnikov in vsega. Takoj naslednji dan so tja poklicali tesarje, zidarje in vse, da so delali in tam sezidali veliko hišo, veliko kmečko hišo. No, v vasi je bil zelo star župan, takrat pa je tisti umrl. In tedaj so ga takoj izvolili za župana.</p><p>Bil je prvi človek v vasi in najbogatejši. Če je kdo šel tam mimo, je vsak dobil košček kruha, kdor koli, če je bil popotnik ali siromak. Tam niso nikogar pustili mimo lačnega ali žejnega. Če niso umrli, živijo še vedno. Tudi jaz sem bil tam, če ne bi bil, vam ne bi znal pripovedovati.</p><p><span style="font-weight:bold">Pripovedovalec:</span> Malo dolgo je bilo ...</p><p><span style="font-weight:bold">Matičetov:</span> Še boljše. Tudi to so vam oče pripovedovali?</p><p><span style="font-weight:bold">Pripovedovalec:</span> Stari koledar sem našel na podstrešju iz leta 1850, Mohorjev koledar. Zelo oguljen je bil pa se je izgubil.</p></div><div class="ss3" id="index-body.1_div.2_div.4_div.5"><h3><span class="head"><span style="font-variant: small-caps">53. Živela sta duhovnik in Cigan</span></span></h3><p>Živela sta duhovnik in Cigan. Šla sta streljat v gozd. Pritekel je zajec in duhovnik je streljal. Ni zadel. Takrat je Cigan vrgel palico in zajec je padel. Tedaj je duhovnik rekel:</p><p>»Vidiš torej, da sem streljal in da je pokončan.«</p><p>»Ja, če jaz ne bi vrgel, ne bi padel. Jaz sem vrgel in ga zadel v taco, pa je padel.«</p><p>»Dobro, pojdi, poberi ga in ga nesi.«</p><p>»Ja, ta bo moj,« je rekel duhovnik, »ne bo tvoj.«</p><p>»Moj, ne bo, bo.«</p><p>»Pridi, komur se bo lepše sanjalo, tisti bo dobil zajca.«</p><p>Dobro. Gresta noter, tam pa se je zvečerilo. Gospod so mu dali prenočišče.</p><p>Pravijo: »Tukaj se uleži.«</p><p>Kuharica pa je zajca lepo pripravila in ga dala v kuhinjo. Cigan pa je to videl. Dobro, Cigan je bil ponoči lačen in je pojedel tistega zajca.</p><p>Duhovnik pa je zjutraj vstal:</p><p>»No, Cigan, kaj se ti je sanjalo?«</p><p>»Ja, župnik, ko grem k maši, najprej poslušam njihovo pridigo in šele doma pripovedujem družini. Tudi zdaj naj oni najprej govorijo.«</p><p>»No, dobro. Saj se je tudi tebi zagotovo tako sanjalo kakor meni. Jaj,« pravijo, »meni se je sanjalo, da sem imel takšno dolgo lestev in sem tako šel gor v nebesa.«</p><p>»Ja, vam se je to sanjalo? Jaz pa sem vas videl, da ste šli tu gor po lestvi, in sem si mislil, da nikoli več ne pridete nazaj, saj pridete v nebesa. Pa sem vašega zajca pojedel.«</p><p>»Ja, ja!«</p><p>»Saj veste, da ni ničesar.«</p><p>Jeej, duhovnik pa se je razjezil, vzel palico in po njem!</p><p>»Ja, župnik, to ni tako. Jaz sploh ne čutim, da me tepete. Vi me tepete z eno roko. Koliko pa lahko z eno roko udarite? Z obema rokama me udarite, da bom vedel, kako me boli.«</p><p><span class="pagebreak" id="pb.276"> [276] </span>Zares ga je duhovnik spustil in začel udarjati z obema rokama. Cigan pa je zbežal domov in rekel:</p><p>»Blažena tvoja duša, da si me rešil smrti.«</p><p>(-)</p><p>Cigan je rekel župniku, naj primejo palico z obema rokama. Župnik pa so ga spustili, z eno roko so Cigana držali, zdaj pa so z obema rokama prijeli palico. Tako je Cigan ušel.</p><p><span style="font-weight:bold">Matičetov:</span> Kdo je rešil njegovo dušo?</p><p><span style="font-weight:bold">Pripovedovalkin sin:</span> Cigan je župniku rekel, naj z obema rokama drži palico. Župnik jo je prijel z obema rokama, Cigana pa izpustil iz rok. Tako mu je ušel.</p></div><div class="ss3" id="index-body.1_div.2_div.4_div.6"><h3><span class="head"><span style="font-variant: small-caps">54. Nekoč je živel lovec</span></span></h3><p>Nekoč je živel lovec in je odšel na lov. Videl je, da je nekdo, ki ni bil lovec in ni imel puške, nesel zajca. Ni bilo dovoljeno streljati, ne, je pa videl, da tisti zajca nese.</p><p>»Kam pa zdaj s tem zajcem? Šel bom za njim, da ga kaznujem.«</p><p>Tisti pa je odšel domov, videl, da prihaja lovec, in zajca ... Tam je bilo majhno dete, staro leto dni, in je bil tudi otrok, star štiri leta. In je dvignil mali vzglavnik in noter v zibelko pod malega otroka skril zajca in ga pustil tam. Puško je razstavil na dva dela, pol puške je žena dala pod srajco, pol pa je on dal v hlače.</p><p>Nato je malega fanta naučil, da če pride lovec in vpraša, kam je oče spravil zajca, naj reče tako:</p><p>»Polovica je očetova, polovica materina, in če tisto sestavita, naenkrat ustrelita,« pa naj pokaže na zibelko, »in takšnega naredita.«</p><p>Tudi dojenček je bil v zibelki, kajne?</p><p>Dobro. Lovec je prispel. Malemu fantu, temu štiriletnemu, dá bonbonček in bog ve kaj še vse. Naj mu pove, kam je oče spravil tega zajca. Dobro. On mu je rekel:</p><p>»Oče ni prinesel zajca. Polovica je materina, polovica očetova, tisto sestavita in naenkrat ustrelita,« mali fant je pokazal tja, »in naredita takšnega.« Tisti si ni mogel nič, tam je bil mali dojenček in tudi zajec. Mali fant tega ni vedel, je le pokazal tja.</p><p>Zdaj pa lovec ni nič mogel, moral je oditi domov. Če je menda pol očetovo in pol materino, ko pa tisto skupaj data, enkrat ustrelita. In je na malega pokazal, da takšnega naredita. Takrat je lovec odšel domov in ženi pripovedoval o tem, da je bil nekje, kjer je bilo tako, da je menda pol materino in pol očetovo, pri tem pa je ta na zibelko pokazal.</p><p>»Ja, kaj da ne, saj je tako. Če je bilo tam dete, je drugače. Zajca torej ni imel.«</p><p>In tako je konec te pravljice.</p></div><div class="ss3" id="index-body.1_div.2_div.4_div.7"><h3><span class="head"><span style="font-variant: small-caps">55. Nekoč je živel kralj, ki je imel hčer</span></span></h3><p>Nekoč je živel kralj, ki je imel hčer. Ko se mu je rodila, je imela na prsih znamenje. Bilo je zakrito, ker je tisto ... Kralj ni vedel, kaj ima na prsih, nihče ni vedel. Ko je že bila za to, da bi se omožila, je razglasil po vsej deželi, da bo tisti, ki ugane, kakšno <span class="pagebreak" id="pb.277"> [277] </span>znamenje ima ona na prsih, njen mož. Razglasil je, da lahko pride siromak ali bogataš, vsakdo lahko pride.</p><p>Skrbno so jo stražili. Prišlo je veliko poglavarjev, velikih gospodarjev, nihče ni uganil, kaj ima na prsih. Neki revež je gnal ovce, torbo si je vrgel na hrbet, imel je v njej malo kruha, in je gnal na pašo. Po poti je srečal berača. Berač je bil zelo lačen, pravi:</p><p>»Ti, pastir, nimaš malo kruha?«</p><p>»Imam malo suhega kruha.«</p><p>»Daj mi malo, ker sem lačen.«</p><p>Vzel je ven in mu dal, malo je pustil zase, majhno skorjico. Takrat pa mu je tisti berač rekel: »Na, ti si tak dober pastir, jaz ti pa zdaj povem. Ovce odženi nazaj domov in pojdi pa ugani, kaj ima tista kraljica na prsih. Jaz ti povem, ti pa nikomur ne razkrij. Na desnem robu prsi ima Mesec in Sonce, na levem robu pa tri ržene in tri pšenične klase. Nikomur ne izdaj. Pojdi in ugani.«</p><p>Pastir prižene domov ovce, jih zapre in gre. Tisto malo kruha, tisto nese s seboj v torbi. Po poti sreča Cigana. Cigan pravi:</p><p>»Kam greš, pastir?«</p><p>»Grem, da bi uganil, kaj ima tista kraljica na prsih.«</p><p>»Tudi jaz grem s tabo,« pravi Cigan.</p><p>On odgovori: »Ne hodi!«</p><p>»Jaz grem s teboj.«</p><p>Ni se ga mogel rešiti, tudi Cigan gre. Ko prideta do gradu, je bila straža tam pri kralju in so se smejali:</p><p>»Ha, sem prihajajo boljši ljudje in niso uganili, ne pa takšna. Neki pastir in Cigan. Kaj bosta tu, ne bosta uganila!«</p><p>Ja, morali so ju spustiti, ker je bilo ukazano, da lahko pride vsakdo. Zdaj sta ta dva šla, tudi Cigan z njim. Cigan je šel za njim, povsod noter s tistim pastirjem. Spustijo ju noter in pravijo:</p><p>»Boste uganili?«</p><p>Takrat je pastir rekel:</p><p>»Pozdravljena kraljica in kralj! Na desnem robu prsi ima Mesec in Sonce.«</p><p>Cigan pa udari po mizi:</p><p>»Pri moji duši, da je res!«</p><p>»Na levem robu prsi ima tri ržene in tri pšenične klase,« pravi pastir.</p><p>Cigan spet udari po mizi:</p><p>»Pri moji duši, da je res!«</p><p>Kaj pa bojo zdaj, saj sta dva, ki sta uganila. Čigava žena pa naj zdaj postane? Začeli so se pogovarjati, posvetovali so se, kaj bojo zdaj storili, saj sta dva. Tako so storili: dve postelji so dali noter, onadva bosta spala na dveh posteljah, vsak na svoji, kraljica pa v drugi sobi. Pri katerem zjutraj kraljica vstane in jo najdejo, da bo tam ležala, tisti bo njen mož.</p><p>Ponoči so torej šli spat, (ne zamerite), oba pa je bolel želodec. Kaj pa bosta zdaj storila? Bila sta zaprta noter. Sezula sta škornje in jih »napolnila«.</p><p>Na, spet se uležeta, takrat je imel tisti pastir še malo kruha v žepu, v torbi, ga vzel ven in jedel. Cigan pa pravi:</p><p><span class="pagebreak" id="pb.278"> [278] </span>»Kaj delaš?«</p><p>»Kar sva 'napolnila', morava vse pojesti, ker tega ne smejo najti tukaj. Zjutraj pridejo in tu najdejo, kaj nama bojo rekli?«</p><p>O, Cigan je pa odšel tja in vse tisto, kar sta ubogi pastir in on »napolnila«, pojedel iz škornjev. Cigan je vse pojedel.</p><p>Kraljica je zjutraj prišla, proti jutru in se hotela uleči pri Ciganu, naj bo on njen mož. Videla ga je, imel je celo posteljo polito, ker je vse pobruhal. Pojedel je namreč vse, kar je bilo v škornjih. Joj, tisti ubogi pastir pa je jedel kruh in imel čisto posteljo. Kraljica se je ulegla pri njem, pri tem pastirju. No, Cigan je moral oditi.</p><p>Napravili so veliko svatbo, pastir je vzel kraljico za ženo. Svatba še dandanes traja, če ni minila. Veselo je bilo, veliko so igrali in plesali. Tudi jaz sem bila tam, ampak so me nagnali domov. Ničesar mi niso dali in moram zdaj tu pripovedovati.</p><p><span style="font-weight:bold">Matičetov:</span> Kje ste vi to slišali?</p><p><span style="font-weight:bold">Pripovedovalka:</span> Tudi to je pripovedoval moj oče. Oče.</p><p><span style="font-weight:bold">Matičetov:</span> Kje ste se zmotili?</p><p><span style="font-weight:bold">Pripovedovalka:</span> Siromak pa Cigan, tam sem se zmotila.</p><p><span style="font-weight:bold">Matičetov:</span> Kako bi bilo treba?</p><p><span style="font-weight:bold">Ferenc Labritz:</span> Sestra je rekla, da je Cigan rekel, da ima na desni strani Luno in Sonce. Tam se je zmotila, ampak je takoj popravila.</p><p><span style="font-weight:bold">Matičetov:</span> Kako je Cigan vedel?</p><p><span style="font-weight:bold">Ferenc Labritz:</span> On ni vedel, samo potrdil je. On je vedel, da pastir zagotovo ve, in je vedno potrdil ter prisegel, »pri moji duši, da je tako«. Potem so pa mislili, da je Cigan res vedel, v resnici pa ni nič vedel. Ponavljal je, kar so rekli pred njim.</p><p><span style="font-weight:bold">Matičetov:</span> Pa se niste nič zmotili?</p><p><span style="font-weight:bold">Ferenc Labritz:</span> Ni se zmotila, samo prej je rekla, kaj je rekel Cigan. Ni se zmotila.</p></div><div class="ss3" id="index-body.1_div.2_div.4_div.8"><h3><span class="head"><span style="font-variant: small-caps">56. Nekoč je bilo, kar ni bilo</span></span></h3><p>Nekoč je bilo, kar ni bilo, preko treh meja je živel cesar po imenu Maksimilijan. Priredil je lov in hodil po gozdu, pa je nekako zablodil v tem velikem gozdu. Ni več srečal svojih tovarišev, oni so se razšli. No, njega pa je našla noč, je hodil po gozdu, da bi kje kakšno hišico našel, da bi tam prenočil. Ja, najde starega oglarja, ki je žgal oglje. Stopi k staremu in ga pozdravi:</p><p>»No, kaj delate, starček?«</p><p>»Ja, oglje vendar žgem.«</p><p>»Ali bi bili tako dobri, da bi mi dali prenočišče?«</p><p>»Zakaj pa ne? Morate le razumeti, da nimam lepe hiše in lepe postelje.«</p><p>»Dobro, dobro, samo da bom pod streho in da mi ne bo mraz.«</p><p>Odpelje ga v to sobico.</p><p>»No, zagotovo ste tudi lačni.«</p><p>»Sem, sem.«</p><p>Stari mu je na hitro skuhal močnik in mu ga ponudil.</p><p><span class="pagebreak" id="pb.279"> [279] </span>»Na, jejte!«</p><p>Tisti je nejevoljno jedel tisti močnik, stari pa ga je nagovarjal:</p><p>»Več jejte, saj sem vam ga skuhal iz bele moke, je iz bele moke.«</p><p>»Na, pa nekaj sem pojedel.«</p><p>Potem se uležeta, zjutraj vstaneta, spet mu je pripravil za silo zajtrk, potem pa sta se pogovarjala.</p><p>Ta oglar vpraša: »No, kdo pa si, prijatelj?«</p><p>»Jaz sem Maksimilijan.«</p><p>»Ja, Marcipan?«</p><p>»Ne, Marcipan, ne. Maksimilijan!«</p><p>»Ja, Marcipan.«</p><p>No, saj je v redu, naj bo Marcipan. Stari oglar je bil malo naglušen in ni dobro razumel, kaj mu je cesar rekel. Tega ni rekel, da je on cesar.</p><p>»No, od kod pa si torej doma?«</p><p>»Jaz sem z Dunaja.«</p><p>»A, z Dunaja si? Kaj pa, imaš tudi ženo?«</p><p>»Imam, sem poročen.«</p><p>»Pa je kaj lepa?«</p><p>»Ja, pa je lepa.«</p><p>»Tudi otroke imaš?«</p><p>»Tudi.«</p><p>»Koliko pa?«</p><p>»Tri.«</p><p>»O, o, tega pa nisem vedel, ker mi sinoči nisi ničesar povedal. Jaz pa te bom nekoč obiskal.«</p><p>»Ja, iz srca te sprejmem, le pridi.«</p><p>»Kje si pa ti doma?«</p><p>»Ti samo pridi na Dunaj, kogar koli boš vprašal tam v mestu, ti bo vsak lahko povedal, kje sem doma.«</p><p>Cesar se poslovi, vzame od njega slovo in gre. Takrat je bilo že svetlo in je našel nazaj domov. Pride domov v mesto in razglasi po vsem mestu, vsakomur, da če pride oglar na Dunaj in bo vprašal za Marcipana, naj mu povejo, da je to cesar Maksimilijan.</p><p>Na, celo mesto je tisto vzelo na znanje in so čakali. Nekoč je stari zares prišel. Vzel je culo in je imel tri velike grude notri zvezane. Palico je dal na hrbet in s tem prišel. Skozi mestna vrata.</p><p>»Kam greste, starček?«</p><p>»Ja, jaz Marcipana iščem.«</p><p>»Ja, Marcipana.«</p><p>»Ali bi bili tako dobri, da mi pokažete pot?«</p><p>»Ja, saj vas bom kar peljal tja.«</p><p>Starega je odpeljal v kraljevsko palačo, stari pa le gleda naokoli, kaj je to zdaj. V hiši v tako velikem kraju še nikoli ni bil, ni vedel, da je to cesarska ali kraljevska palača. Vstopi, jaj, strašno lepo je bilo vse, on pa je bil tako preprosto oblečen. V redu, so ga predstavili. <span class="pagebreak" id="pb.280"> [280] </span>Že ga peljejo v sobo, kralju povejo, da je tukaj stari oglar. Naj ga spustijo noter. Cesar je bil oblečen v cesarsko obleko. On pa vstopi.</p><p>»Na, si prišel, dragi prijatelj?«</p><p>»Ja, prišel sem, da te malo obiščem. Saj si mi rekel, naj te poiščem.«</p><p>»Dobro, seveda sem vesel, da si me obiskal.«</p><p>»Ja, kje pa imaš ženko? Rekel si, da imaš tudi ženo.«</p><p>Ja, cesar je takoj poslal v drugo hišo po ženo, tudi njo so pripeljali.</p><p>»Uu, imaš pa hudo lepo ženo. Je, takšno bi imel tudi jaz. Ja, rekel si tudi, da imaš tri otroke.«</p><p>»Ja, saj so tudi oni tukaj.«</p><p>Spet takoj pošlje po otroke, pokliče svoje otroke. Tudi tisti pridejo noter, so hudo lepo oblečeni.</p><p>»Jaj, pa ste vsi tako oblečeni, tega si pa nisem mislil, da si tako velik gospod. Jaz sem pa takšen siromak.«</p><p>No, pa pristopi k otrokom.</p><p>»No, otroci, jaz sem vam darila prinesel, malo za dar.«</p><p>Razveže culo, ki je bila na palici, in jim preda. Kaj je bilo, tri lepe grude so bile. Tiste so otroci že gledali, ker so bile zelo lepe. Pa tudi kralj je takoj pogledal, ja, vidi, da so tam v grudah dragi kamni. V tistih grudah je bilo zlato. In za tisti kraj ni nihče vedel, da bi ga kdaj obiskal, v tistem logu, kjer je bival ta stari, on ni vedel, le videl je, da je lepo. Ni vedel, ali je zlato, dragi kamen.</p><p>Ja, cesar je takoj prepoznal, da je to velika vrednost. Pa so se staremu zahvalili za te grude. Staremu so tam lepo postregli in mu dali lepo posteljo pa vse in par dni so ga imeli tam. No, in potem so ga poslali: »Zdaj pa že lahko greste domov. Saj vas bomo mi odpeljali.« Tisti čas je cesar že zbral vse tiste, ki se razumejo na to, da so preiskovali tiste grude, kaj so. In grejo tja po starega in ga vprašajo:</p><p>»Na, kje ste pa te grude našli?«</p><p>»Ja, tu pa tu.« Jih pelje tja, do neke struge. Tam pa vidijo, da je ves breg dragocen, zlat. Takoj so prišli in si tisto tam pridržali. Starega so vzeli s seboj, so ga takoj oblekli v zelo lepo oblačilo pa vse. No, in so rekli staremu:</p><p>»No, starček, ne bo vam več treba tukaj žgati oglja. Vi boste pri nas na dvoru, dokler boste živeli.« Drugih sorodnikov tako ni imel, bil je sam.</p><p>Ja, staremu je bilo tam malo dolgčas, saj je bil zmeraj vajen dela. Takrat je prosil cesarja:</p><p>»Dajte mi vendar kako delo, meni je tako dolgčas, ker nimam nobenega dela.«</p><p>Nato so mu dali lep majhen vrt in orodje zraven.</p><p>»No, to imate, starček. To je vaša last, tukaj vi delajte, tu gospodarite, kakor hočete. Kar želite delati, to delajte.«</p><p>No, in stari se je lotil in je lepo vse posadil z rožami in najrazličnejšimi drevesi. In je bilo veliko veselje, da je stari tako lepo skrbel. No, in če niso umrli, še dandanes živijo skupaj s starčkom, cela cesarska družina. (Te pravljice od tu naprej ni.)</p></div><div class="ss3" id="index-body.1_div.2_div.4_div.9"><h3><span class="head"><span class="pagebreak" id="pb.281"> [281] </span> <span style="font-variant: small-caps">57. Nekoč sta živela gospodar in boter</span></span></h3><p>Nekoč sta živela gospodar in boter. Boter in gospodar sta si bila soseda. Boter je bil velik siromak, gospodar pa je bil bogat, imel je veliko živine in vsega. Ha, tako daleč, a sta bila v dobrih odnosih, zmeraj sta se srečavala. Držala sta botrino in vse.</p><p>Nekoč je imel gospodar dva junca naprodaj. Zvečer je govoril, da bo naslednji dan ta dva junca odgnal na sejem in ju prodal. Ja, mati mu je rekla:</p><p>»Ti, zdaj po poti jemljejo denar, da ti ne bi kdo kje denar odvzel.«</p><p>»A!«</p><p>»Ta fant bo šel s teboj, jaz pa mu prišijem velik žep na notranjo stran plašča. Ti daj denar fantu, saj ga ne bo nihče preiskal, tebe pa bojo preiskali.« Zares so naredili tako.</p><p>Gnala sta junca in ju prodala. Sosed pa je vedel za to, boter, da sta gnala junca in ju prodala. Ha, ko sta prodala junca in dobila denar, je oče denar zapakiral in pustil le malo za na pot. Denar je potisnil fantu pod plašč, noter v žep. Bil je gumb na njem in ga je trdno zapel.</p><p>Ha, dobro, torej gresta. Prideta v gozd in gresta skozi. Ko ga že skoraj zapustita, kdo pa tam čaka? Boter je tam čakal s sekiro. Na, boter je enkrat usekal in razsekal soseda, tega gospodarja. Ubil ga je, fant pa se je ustrašil in zbežal in pritekel točno tja, noter v botrovo hišo. Samo botra je bila doma. Na, botra kriči:</p><p>»Ja, kaj si pa tako pritekel?«</p><p>»Joj, nič ne recite, bil je nekdo tam v gozdu in je mojega očeta razsekal. Tudi jaz sem komaj ušel. Toda oče nima denarja, denar imam jaz.«</p><p>»Joj, ti imaš torej denar? Daj ga vendar meni, da ga pospravim v omaro, da ti ga ne bi kdo odvzel!«</p><p>Dobro, fant je vendarle izročil denar, ona pa ga je dala v omaro in fanta zaprla v zadnjo sobo. Rekla je:</p><p>»Bodi tukaj, če kdo pride, saj te tu nihče ne najde.« Mož se je vrnil domov, ta boter in je rekel:</p><p>»Ubil sem ga, toda denarja ni imel.«</p><p>»Ja, saj je denar že tukaj!«</p><p>»Ja, kako pa to?«</p><p>»Fant je prinesel denar, jaz pa sem ga že spravila v omaro.«</p><p>»Dobro, kaj pa bova storila s tem fantom?«</p><p>Fant pa je poslušal pri vratih.</p><p>»Ha, jaz zdaj dobro zakurim v peči, in ko bo že zelo vroča, fanta potisneva vanjo.«</p><p>Fant pa je to slišal in se zelo prestrašil. Bila je majhna luknja, kjer ni bilo stekla, kakor nekoč pri starih hišah, tam se je fant ven vlekel. Glavo je potiskal ven in malo ramena, vsega pa ni mogel. Rad bi od tam ušel. Čisto se je slekel, do nagega. In se je zvlekel ven, si je pa pri tem čisto ogulil kožo.</p><p>Fant je pobegnil, kam je prišel? K županu. Tam je fant ves prestrašen odprl vrata in stekel noter. Tam so pa bili orožniki in so rekli:</p><p>»No, ti smrkavec, kaj pa tu iščeš?«</p><p>No, takrat je rekel župan:</p><p><span class="pagebreak" id="pb.282"> [282] </span>»Pustite tega fanta, očitno je imel nekje hude težave. Prišel je nag in ves oguljen. Fanta je treba izprašati, kaj se je zgodilo.«</p><p>No, res so izprašali fanta. Fant je rekel, da je prinesel denar, tam pa so ubili očeta. On ne ve, kdo je ubil očeta, je pa prišel domov boter in sta se pogovarjala, da zakurita peč in da bosta fanta, ki je tam v luknji, zažgala. On pa si je mislil, da se mora izmuzniti in uiti. Ha, in je ušel.</p><p>Ha, orožniki so to takoj zapisali in takoj odšli k tisti hiši. Potrkali so in vstopili, onadva sta bila v kuhinji in sta močno kurila peč. Župan pa reče:</p><p>»Ja, zakaj pa tako zelo kurite peč?«</p><p>»Testo imam vendar, pekli bomo kruh in dali testo v peč.«</p><p>»Ja, kje pa potem imate testo? Vse smo si ogledali, saj nimate nikjer zameeno. Pri nas je takšna navada, da najprej zmeraj zamesimo kruh in šele nato zakurimo peč. Kako pa to, da vi prej kurite?«</p><p>»Ja, mi smo prej zakurili.«</p><p>»No, tukaj odprite.« Odprli so tista vrata, tam so našli fantovo obleko.</p><p>»Čigava pa je ta oblekica?«</p><p>»Ja, tukaj je bil fant, ki je služil. Zbežal je in pustil obleko tukaj. Bomo mu jo vrnili.«</p><p>Na, takrat so tja poklicali fanta in je vse razkril. Takoj so ju zvezali in odgnali na tisto mesto, kjer je moral pokazati, kje je tistega očeta ubil. No, in takrat so od tam takoj odšli nazaj domov in zaprli hišo. Od tam sta takoj odšla v zapor, če nista umrla, sta še vedno tam.</p><p><span style="font-weight:bold">Matičetov:</span> Tudi to so dedek pripovedovali?</p><p><span style="font-weight:bold">Pripovedovalec:</span> To ne.</p></div><div class="ss3" id="index-body.1_div.2_div.4_div.10"><h3><span class="head"><span style="font-variant: small-caps">58. O razuzdani deklici</span></span></h3><p>Nekoč je živela lepa deklica. Fantje so jo imeli radi. Nekega sobotnega večera je hodila zunaj po cesti in najprej srečala orožnika. Rekel je: »Micka, jaz pridem zvečer k tebi na obisk.« »Dobro, v redu, pridite.«</p><p>Šla je dalje in se srečala z učiteljem. Tudi šolnik je rekel: »Micka, jaz pridem zvečer k tebi na obisk.« »Dobro, v redu, pridite.«</p><p>Čez kratek čas spet pride mimo nekdo, kovač, bil je lep fant. Tudi on je rekel: »Micka, jaz pridem zvečer k tebi na obisk.« Ona je odvrnila: »Le pridi.«</p><p>Zvečerilo se je, v soboto zvečer je bil orožnik prvi. Prišel je, malo sta se rada imela. Slišala sta, da nekdo prihaja. Učitelj je prihajal. Takrat je orožnik rekel: »Nekam me skrij!« Tam je bila skrinjica, tam ga je skrila, v tisto skrinjo. »Tu notri leži zdaj. Pa tiho bodi.«</p><p>Pogovarjala se je z učiteljem. Dolgo, dolgo sta se pogovarjala, kovač je bil blizu, zelo blizu. Bil pa je zelo umazan, zato se je umival. In prišel pozno. Zdaj je ona sedela pri mizi, se pogovarjala z učiteljem, orožnik je ležal v skrinji. Vse je poslušal. Naenkrat potrka kovač. »Micka, odpri!« Ona se ni hotela oglasiti, ker je imela tam učitelja. »Micka, oglasi se vendar malo!« Nič ni hotela.</p><p><span class="pagebreak" id="pb.283"> [283] </span>Kovač je odhitel domov in je dal v ogenj črtalo, da ga razžari. Ni bil daleč, blizu je bil. Prišel je: »Micka, odpri vendar malo! Da te poljubim!« Takrat je učitelj rekel: »Odpri okno! Potisnem ven svojo ta zadnjo, naj jo poljubi.« Micka je odprla okno, učitelj je potisnil ven ta zadnjo, spustil je hlače. Kovač pa je črtalo porinil k riti.</p><p>Učitelj se je drl: »Ogenj, ogenj!« Tisti orožnik pa je bil v skrinji. S skrinjo na glavi je tekel skozi vrata, ker je ogenj. No, izkazalo se je, da je deklica takšna, da je vsakega imela. Takrat se je razjasnilo, da je bil orožnik v skrinji, kovač pa je zamudil. Kovač je vse to naredil, porinil ga je vanj, tisti pa ni mogel z mesta. Naslednji dan je potreboval zdravnika, ker se mu je vse speklo. Jajca so se mu spekla. Konec je. Dalje ni bilo.</p></div></div><div class="ss2" id="index-body.1_div.2_div.5"><div class="pagebreak" id="pb.284"> [284] </div><h2><span class="head">Pravljice o neumnem hudiču</span></h2><div class="ss3" id="index-body.1_div.2_div.5_div.1"><h3><span class="head"><span style="font-variant: small-caps">59. Hudič pokloni tobak in hoče vedeti ime rastline</span></span></h3><p>Hudiči so bili angeli, v nebesih. Postali so domišljavi in Bog jih je odrinil. Ko so leteli dol proti zemlji, so tako prileteli, da se je na vsako bilko trave eden usedel. In so hodili tukaj po zemlji in kadili. Če je kateri od njih prišel do kakšnega človeka, mu je rekel: »Prijatelj, na pa kadi!«</p><p>Če nekdo še zdaj drugega prosi za cigareto, mu jo zaradi tega tisti da. Česa drugega si itak ne poklonijo, to si pa dajo: »Na, prijatelj, pa kadi!«</p><p>No, tako je naučil prijatelje in prijatelji so kadili. Zdaj pa je odšel in nekemu moškemu dal seme. »Ti to posej, in ko zraste, bom prišel vprašat po imenu. Če mi boš znal povedati, kako se imenuje. Če ne boš vedel, te bom vzel s seboj.«</p><p>No, tobak je zares rasel. Bil je že lep tobak. Čas je mineval, njega je skrbelo, »Kaj bo, kaj bo, joj, joj, kaj bo.« Žena mu je rekla: »Ja, kaj te tako skrbi, zakaj si tako vznemirjen, česa se bojiš?«</p><p>»Ja, le pusti me! Pomagati mi itak ne moreš.« »Kako bi ti pa lahko pomagala?« »Vidiš, ta rastlina raste in ne vem njenega imena. Kako se imenuje, me bo vprašal hudič. In če ne bom vedel imena, me bo vzel s seboj.«</p><p>»A, slišiš, saj je pomoč preprosta. Tu na dvorišču napravi blato, prinesi blato.« Žena se je slekla do nagega in se povaljala v blatu. Odnesla je ven blazino in razpustila perje. Vse perje se je prijelo njenega telesa. Ko je hudič prišel, je ona tekla proti njemu, naravnost na tisti tobak.</p><p>Vrag pa je kričal: »Hej, hej, človek! Odpelji to strašilo, da ne potlači tega lepega tobaka.«</p><p>Hudiču se je zareklo, zdaj je človek že vedel, da je to tobak. In je ostal in se ni več bal.</p></div><div class="ss3" id="index-body.1_div.2_div.5_div.2"><h3><span class="head"><a class="link_ref" href="/media/10"><img class="graphic" src="media/Porabske CD.jpg" alt=""/></a>, <a class="link_ref" href="-"><img class="graphic" src="media/Porabske CD.jpg" alt=""/></a>, <a class="link_ref" href="Skladba"><img class="graphic" src="media/Porabske CD.jpg" alt=""/></a>, in <a class="link_ref" href="10.mp3"><img class="graphic" src="media/Porabske CD.jpg" alt=""/></a> <span style="font-variant: small-caps">60. Baba in vrag</span></span></h3><p>Nekoč sta živela mož in žena. Lepega dne je prišel k njima hudič. Zelo sta se ustrašila. Vrag je rekel ženi, da morata podpisati pogodbo, da bosta gospodarila skupaj z njim. Že prav. Gospodarila bosta. In kaj bosta prvo leto posadila? Vrag je rekel, da bo tisto, kar je spodaj, njegovo, kar je zgoraj, pa ženino. V redu, ženska je posejala pšenico. Ko je pšenica zrasla in dozorela, je ženska latí požela, strnišče in slamo pa pustila vragu. No, tedaj je vrag rekel, da prav, toda naslednje leto bo njegovo, kar je zgoraj, ženskino pa, kar je spodaj. A ženska je tokrat posadila krompir. Cimo je dala vragu, krompir pa izkopala zase. Ej, tedaj se je vrag zelo razhudil in rekel, da ga ne bo več prelisičila, ker bo naslednjič zgoraj in spodaj njegovo, ženskino pa tisto v sredini. Pa je ženska šla in posadila koruzo. S stebla je pobrala storže, drugo pa pustila vragu. Takrat se je hudič <span class="pagebreak" id="pb.285"> [285] </span>tako razjezil, da je oddrvel in rekel: »Ženske ne moreš pretentati, ker je niti hudič ne more.« Od takrat naprej z ženskami ni hotel imeti nobenega opravka več.</p><p><span style="font-weight:bold">Matičetov:</span> Kdo je vam to pripovedoval?</p><p><span style="font-weight:bold">Pripovedovalka:</span> To mi je pripovedovala stara mati.</p></div><div class="ss3" id="index-body.1_div.2_div.5_div.3"><h3><span class="head"><span style="font-variant: small-caps">61. Baba in hudič</span></span></h3><p>Baba je imela hudiča za norca tako, da je imela bodalo z eno bodico. Hudič pa z dvema bodicama. Ko je hudič zabodel v živo mejo, se je vselej zataknilo, baba pa je vedno prebodla in tako bodico vbodla v hudiča. Hudič ni mogel dobiti babe dol.</p></div><div class="ss3" id="index-body.1_div.2_div.5_div.4"><h3><span class="head"><span style="font-variant: small-caps">62. Hudič in baba tekmujeta</span></span></h3><p>Ženska in hudič sta šivala obleko in se pomerila, kdo bo prej sešil celo obleko, celo oblačilo. Zdaj mu je ona vtaknila tako dolg sukanec, da je moral vsakokrat skočiti skozi okno ven in nazaj. Ona pa je imela kratkega, da je samo potegnila. No, ona je hitro sešila obleko, on pa jo je šival skoraj tri leta. Nato mu je rekla, da ji mora plačati, če hoče, da bo hudobcem šivala oblačila. Pa ji je on potem veliko denarja prinesel.</p><p>Za vse to pa je zdaj on hotel imeti nekaj od nje. Ja, če ji bo veliko denarja prinesel. Ona je rekla, da drugega noče, naj ji prinese nekaj takega – bila je stara že šestdeset ali sedemdeset let – da bo spet mlada. Da bi jo fantje spet radi imeli, da bi jo mladi radi imeli.</p><p>On ji je prinesel. Tako, zato ji je prinesel.</p><p>Zdaj sta spet delala, mela sta ajdo. Ona se je obula, njemu pa je rekla, naj jo mane z bosimi nogami. On se je zelo mučil, imel je vse krvave noge, kljub temu jo je mel, še naprej je delal.</p><p>Vseeno je hotel dobiti njeno dušo. Spet je ona prva končala z metjem, ker je bila obuta, on pa bos. Spet ga je za norca imela.</p><p>Tretjič pa sta nosila vodo. Ona mu je dala rešeto, sama pa je nosila z vrči. On spet ni mogel napraviti nič. Ko si je dal rešeto na glavo, se je polil. Ni mogel prinesti vode.</p><p>Nič ni mogel narediti z njo. Rekel je: »Baba je hudiča zmeraj za norca imela in ga bo vse dotlej, dokler bo živela.« In je zbežal.</p></div><div class="ss3" id="index-body.1_div.2_div.5_div.5"><h3><span class="head"><span style="font-variant: small-caps">63. Hudič hodi po svetu in ljudem krade tobak</span></span></h3><p>Dva človeka sta šla iz Monoštra in se pogovarjala. Govorila sta si, kako hudiči hodijo po svetu, tako po starem. Zdaj pravi eden: »Pa ga ti vidiš?« »Kako bi ga videl? Slišim, da veter šumi, ko prihaja.« Ko kadi, pravi, mu ga ukradejo. »Kaj pa naj bi to bilo, kar bi jaz ukradel?«</p><p>V tistem trenutku ga nekdo zgrabi in mu iz ust vzame tobak – stari so namreč čikali, zvečili tobak – in zbeži. Zvezde so padale z njega in je odhitel. Takrat mu je tisti rekel: »Vidiš, nisi verjel. Vidiš, prišel je. Zdaj verjameš.«</p></div><div class="ss3" id="index-body.1_div.2_div.5_div.6"><h3><span class="head"><span class="pagebreak" id="pb.286"> [286] </span> <span style="font-variant: small-caps">64. Hudič hodi po svetu</span></span></h3><p>Ja, ko je bilo toliko teh hudičev, da so tu po zemlji hodili. Nekoč je, kadar je grmelo, rado udarilo. Kamor koli je udarilo. Pravijo, ko tako udari, udari tja, kamor je hudič sedel, da ga grom ubije. Zato je baje toliko udarcev. Zato zmeraj pravijo, da udari v hrastje.</p><p>Nekoč se je nekdo ulegel pod hrast, ko je grmelo. Pod hrast se je ulegel in zgoraj na hrastu videl fantka, ki je skakal in se skrival za vejami. Skrival se je za vejkami. Prihajal je dol, hitro proti njemu, kjer je ta ležal na tleh. On pa je vzel vejico in jo vrgel vanj. No, naravnost v nos ga je zadel, da se je obrnil z glavo gor in je takoj treščilo vanj. Bil je majhen hudič.</p><p>Pravijo, da je takrat Perun zelo moril, zdaj več toliko ne ubija. Zdaj več tolikokrat ne udari.</p></div><div class="ss3" id="index-body.1_div.2_div.5_div.7"><h3><span class="head"><span style="font-variant: small-caps">65. Hudič hoče odnesti dete</span></span></h3><p>Mati je bila v postelji in imela majhno dete. Kar naenkrat vidi, da skozi ključavnico prihaja bilka slame. Pa gleda, gleda, kam ta slama gre. In naravnost tja, ta slama je šla na dete, ki ga je ona držala. Pa se ji je zdaj približala in jo s škarjicami prerezala. In tam je kri stekla iz tiste slame. Ja. To je bil ta vražji ... ta hudi duh, kajti dete ni bilo krščeno in bi ta hudi duh dete odnesel in čudaka prinesel. Toda ona je slamo prerezala in tako mu ni uspelo.</p><p><span style="font-weight:bold">Pripovedovalka:</span> Ja, tega naprej jaz ne vem, to je bilo v časopisu.</p><p>Tu v Števanovcih je pripovedovala Berta, ja, vi Berte itak ne poznate. Ne.</p><p><span style="font-weight:bold">Matičetov:</span> Čigava Berta?</p><p><span style="font-weight:bold">Pripovedovalka:</span> Krčmarjeva.</p></div><div class="ss3" id="index-body.1_div.2_div.5_div.8"><h3><span class="head"><span style="font-variant: small-caps">66. Nekoč je živel siromašen čevljar</span></span></h3><p>V neki siromašni vasi je nekoč živel siromašen čevljar. Otrok nista imela, bila sta že nekoliko starejša. Ni jima šlo najbolje, posel je šel slabo, niso preveč nosili čevljev, da bi jih šival. Imela sta pa zelo lepo življenje, greha pri tisti hiši ni bilo, ker sta se spoštovala. Otrok ni bilo, sta si pa to vselej želela.</p><p>Toda on je sam pri sebi večkrat razmišljal, da živita zelo preprosto, po siromaško, da si nikoli ne moreta privoščiti kaj boljšega. Da bi ju le doletela kdaj sreča, da bi nekako prišlo vsaj malo denarja, da bi si lahko malo več privoščila. Drugega ni bilo, niti obleke niti hrane.</p><p>Nekoč pa, ko je imel okno odprto, je odšel nekam ven. In ko se je vrnil domov, je našel na mizi veliko mošnjo denarja. Vpraša ženo:</p><p>»Kdo je prinesel ta denar?«</p><p>Ona ne ve nič o tem.</p><p>»Le kdo bi mogel to biti?«</p><p>»Čakaj, se bo že oglasil.«</p><p><span class="pagebreak" id="pb.287"> [287] </span>Ga ni, nihče ni prišel po denar. Nekaj časa ga je hranil, ohranil in se ga ni dotaknil. Nihče se ni oglasil. Tisto pa je bil hudi duh, ki je videl, da imata onadva tam tako lepo življenje, živita v revščini in greha ni. Bo že on vse to na glavo obrnil. Imela bosta veliko denarja in bo konec lepega življenja, pride greh in bo dobil njuno dušo. Do takrat se mu to ni posrečilo.</p><p>No, nekoč sta se pogovarjala, kaj bosta storila. Če nihče ne zahteva denarja nazaj, pa bosta kupila eno ali drugo. No, kaj naj najprej kupita? Ja, kupita si kravo, da bosta imela malo mleka. Pa prašička, saj je trava okoli hiše, in tako bosta počasi gospodarila. Pa si bosta lahko kaj več privoščila.</p><p>Najprej se loti dela oče, čevljar, in začne drevesa sekati in tesati in zlagati iz brun kravji hlev. Hlev je gotov, zdaj pa mora narediti še za svinje. Dobro se je razumel na delo, je postavil tudi svinjski hlev.</p><p>»No, zdaj bomo pa čakali, da bo naslednji sejem v mestu, pa boš šel ti oče na sejem in boš kupil kravo in prašiča.«</p><p>»Ja, mati, in zate lepo svileno ruto. Ja, mama, to dobiš tudi ti. Še kaj drugega, če bo dovolj denarja.« Saj je bilo veliko denarja.</p><p>Zares je bil sejem v drugem mestu, stari se je podal na pot, se je bilo treba peljati z vlakom. Nekateri iz vasi so se peljali s konji, tisti, ki so imeli konje. On se je peljal z vlakom.</p><p>Denarja si je vzel veliko in sprehajal se je po sejmu. Toda ni se preveč razumel na živino niti na trgovanje. Tako so ga z lahkoto prevarali. Neka krava je bila lepa, imela je veliko vime, no, ta bo dobra za njega. Da bosta imela veliko mleka. Zares, so ga prepričali, da ima veliko mleka in vse, on ni veliko barantal, kar so prosili, je izplačal. Izroči denar, potem je še rekel, da plača rundo.</p><p>Bilo je v redu. Kravo je zdaj kupil, tam pa so bili eni iz vasi, ki so imeli voz, in je bilo več ljudi z njimi. Rekli so mu, da kravo odženejo domov. Domov jo odpeljejo, k vozu jo privežejo in jo spravijo domov, da mu ni treba iti peš s kravo.</p><p>No, tudi njim je nekaj plačal in so pili v gostilni. Nato je šel na svinjski sejem in iskal prašiča. Tudi svinjo je kupil in jo dal v vrečo, tisto pa na ramo in šel na kolodvor. Malo je bil opit, je že imel nekaj v glavi. Prispel je njegov vlak, na katerega bi se moral usesti. Usede se, vrečo s prašičem spravi pod klop in se nasloni. No, pri njem pa je sedela mlada gospa, ki je imela pri sebi majhnega otroka. No, pa je starčka vprašala:</p><p>»Kje ste bili, oče?«</p><p>»Ja, hodil sem po sejmu.«</p><p>»Kaj ste pa kupili?«</p><p>»Kupil sem kravo in prašička. To pa imam za ženo, svileno ruto.«</p><p>No, stari je pripovedoval, da sta živela v siromaštvu in nista imela ne tega ne onega, zdaj se jima je pa posrečilo priti do denarja. Tega ni rekel, na kakšen način, le da imata denar. Toda najbolj vesela bi bila, če bi imela otroke. Bolj bi se jih veselila kot pa denarja. Vendar če ni otrok, če Bog ne da, jih ni. Ampak tudi tako živita.</p><p>In stari tam to pripoveduje, vmes pa je zaspal. Stari je zaspal, drugega ni opazil, le da so kričali, da so že na postaji, kjer je treba iti dol z vlaka, dol z vagona. Stari na hitro skoči pokonci, pograbi vrečo pod klopjo in jo vrže na hrbet.</p><p><span class="pagebreak" id="pb.288"> [288] </span>Bilo je še precej pešačenja od gozda, skozi gozd. Bila je že tema. No, stari pohiti in nosi vrečo na hrbtu. Ko tako hodi po gozdu, naenkrat zasliši:</p><p>»Oaaa, oaaa …«</p><p>Stari gleda naokoli.</p><p>»Kaj pa je to, za božjo voljo, kaj pa je to? To pa je otroški glas ...« Daljša korake, hiti, spet:</p><p>»Oaaa, oaaa, oaaa ...«</p><p>Tedaj že teče, vmes pa se oglaša s hrbta.</p><p>»Kaj pa to, saj imam prašička v vreči, kaj pa je to neka prikazen ali čudež?«</p><p>Teče, priteče domov, ves prestrašen. Skoraj je skozi vrata padel, mama se pa že krega na njega:</p><p>»Kje pa hodiš, ti pametnjakovič? Ti pijanec!«</p><p>»Nikar se ne kregaj, saj vidiš, da sem ti prinesel lepo svileno ruto.«</p><p>»Ja, ja, in kravo sivko brez mleka!«</p><p>»Kako brez mleka, saj ima tako vime kot škaf, ta krava mora veliko mleka imeti.«</p><p>»Ja, ja, kako si bil neumen, prevarali so te! Sam pojdi pod njo in boš videl. Pa še brca za povrh.«</p><p>»No, jo bomo že ukrotili.«</p><p>»Zagotovo si tudi prašiča takšnega prinesel, kakšno mrcino, da ne bo nič iz nje.«</p><p>»A, ne, ne, mati, saj imam lepega prašička.«</p><p>Razveže vrečo in vzame ven prašiča.</p><p>»Glejte, glejte!« Namesto prašička pa je bil notri otrok. Napisani listek je bil pri otroku v vreči. Vzameta listek in se prestrašita, kaj je zdaj to, od kod je to prišlo. Na tistem listku je pisalo, kako sta se onadva na vlaku pogovarjala:</p><p>»Ker ste rekli, da nimate otrok pa bi raje imeli otroka kakor denar, sem vzela iz vreče prašiča in ga spustila ven skozi okno. V vrečo pa sem dala otroka. Ker pa otroka zastonj ne moremo dati, saj potem ničesar ne bi imela, sem namesto otroka vzela denar.«</p><p>No, tedaj sta se še bolj prestrašila, da zdaj ni več denarja, je pa otrok. Vendar se nista prav nič jezila, bilo je, kakor je bilo. Zdaj ni več pomoči. Zares, v pismu je dalje pisalo:</p><p>»Otrok je krščen, ime ji je Olga.«</p><p>Priimka ni bilo gori, kdo je.</p><p>»Jaz sem njena mati, sem igralka in zdaj grem v Ameriko. Ne bova se videla več.«</p><p>No, zdaj onadva tisto tam vidita, kaj pa bo zdaj? Pravita:</p><p>»Nič hudega, hvala Bogu, da je dete in da si kupil kravo.«</p><p>Otrok je začel jokati, onadva pa sta šla v hlev. Malo podojita kravo, pa nič. Skuhala sta za otroka in bila zelo vesela.</p><p>No, bilo je lepo življenje, otroka sta vzgajala, bil je zdrav, čvrst, zdrave pameti. In sta se Bogu zahvaljevala, da se je vse tako zgodilo. Tako je hudi spet izgubil rogove, saj se mu ni uresničil načrt, ki ga je skoval proti tema starčkoma.</p><p>No, če niso umrli, še danes živijo v miru in blaženosti.</p><p><span style="font-weight:bold">Matičetov:</span> Ste vi to slišali, stric Feri, ali ste brali?</p><p><span style="font-weight:bold">Pripovedovalec:</span> Ne, nikoli nisem nobene črke prebral, to mi je moj oče pripovedoval. No, pa to sem si zapomnil, mogoče že trideset let nisem mislil na to. Danes sem se pa <span class="pagebreak" id="pb.289"> [289] </span>spomnil te lepe pravljice. To mi je bilo všeč, da je bil oče pobožen človek. Tudi nas je tako učil. Rekel je, da denar ni vrednota. Največ je vredno, če je pri hiši razumevanje. No, in potem sem se spomnil, da vi zbirate te stare pravljice. Že opoldne sem si mislil, da nekako to spravim skupaj. Mogoče bi lahko lepše, ampak nisem znal drugače povedati.</p><p><span style="font-weight:bold">Matičetov:</span> Lepo je bilo.</p></div><div class="ss3" id="index-body.1_div.2_div.5_div.9"><h3><span class="head"><span style="font-variant: small-caps">67. Duhovnik pokaže vragu to, česar še ni videl</span></span></h3><p>Nekoč je hudič prišel po duhovnika. In je duhovniku rekel, da ga odpelje, če mu ne pokaže kaj takega, česar hudič še nikoli ni videl. Duhovnik premišljuje gor in dol, le česa hudič ni videl, saj je hudič videl vse na svetu. Ja, duhovnik si je izmislil, da mu pokaže novo vrsto koze. Odšel je gor na grad in rekel kuharici, naj se sleče do nagega. Kuharica pa pravi: »Gospod, saj se to zmeraj dela!« »Sleci se!«</p><p>Ona se je slekla, on pa ji je obesil lepo žametno kravato okoli vratu in še majhen zvonec in vrv okoli vratu. Tako jo je peljal dol v vrt in tam stal z njo. Rekel je kuharici: »Ko bo prihajal hudič, se spusti na vse štiri in pridi z menoj.«</p><p>In je tako storila. Hudič je prišel in vprašal duhovnika: »Gospod, kaj pa imate to?« Pravi: »Kozo!« »Veste, gospod, take koze pa še nisem videl. Saj ima vsaka brado tu, ta pa ima brado tukaj zadaj.«</p></div><div class="ss3" id="index-body.1_div.2_div.5_div.10"><h3><span class="head"><span style="font-variant: small-caps">68. Sveti Peter in vrag se borita za dušo</span></span></h3><p>O svetem Petru in hudiču, kako sta se borila za neko dušo, čigava naj bo. Nista se mogla zmeniti, čigava naj bo. Hudič je nato rekel svetemu Petru: »Veš kaj, Peter, drugače se ne moreva dogovoriti, tu je velik travnik pred peklom, greva ga pokosit. Vsak bo kosil eno polovico. Kdor prej pokosi, od tistega naj bo duša.« V redu, Peter je privolil, da bosta kosila. Res je hudič razdelil travnik in pripravil kose. Zdaj sta šla kosit. Polovico je hudič obdržal zase, polovico je dal Petru. Peter je vzel koso, oslo, oselnik, kladivo in nakovalo ter si koso lepo sklepal in nabrusil. Takrat je Peter prosil hudiča, naj mu dovoli, da bi on naprej kosil, sicer ne bo v ravni vrsti. V redu, hudič mu je dovolil.</p><p>Peter je začel kositi in tudi hudič. Ureže nekaj rezov in kosa ni več prijela. Vzel je kamen in brusil in malo stal. Hudič se je veselil: »No, saj ta ne bo dolgo kosil, saj ne more več kositi, ker je že utrujen, že počiva.«</p><p>(Peter) je nabrusil koso in dalje kosil. No, spet je brusil, ko več ni rezala, je začel klepati. No, hudič se je veselil: »No, že spet je šel sedet, ta ne bo mogel dolgo kositi.« Hudič pa se je mučil, ni brusil in ni klepal. (Kosa) je na začetku še malo rezala, potem pa vedno manj. Peter pa jo je sklepal in nabrusil, potem pa kosil, le kosil. Pokosil je eno red, dve redi, tri redi. Hudič pa ni mogel več dalje.</p><p>Zakriči hudič Petru: »Pojdi, pojdi, pa klepaj in brusi koso, da pridem malo dalje.« »Ja, saj bom že spet klepal in brusil.«</p><p><span class="pagebreak" id="pb.290"> [290] </span>No, Peter je pokosil svojo polovico travnika, hudič pa še niti z eno redjo ni končal, saj ni znal sklepati in nabrusiti kose. Tako je Peter zmagal pri tisti duši in je bila duša njegova. Hudič pa je moral brez duše, osramočen iti nazaj v svoj pekel. Ni mu uspelo dobiti duše.</p><p>Tudi to sem slišal od očeta. On je veliko knjig prebral in poznal razne dobre in pobožne pripovedke za kratek čas. Tako nas je otroke vzgajal.</p><div class="figure"><img src="media/F290.jpg" alt="Stog (oslica), senik in travnik na Gornjem Seniku (foto: Mirko Ramovš,&#xA;                        22. 2. 1971, arhiv GNI ZRC SAZU)." id="f13" class="graphic"/><div class="caption">Stog (oslica), senik in travnik na Gornjem Seniku (foto: Mirko Ramovš, 22. 2. 1971, arhiv GNI ZRC SAZU).</div></div></div></div><div class="ss2" id="index-body.1_div.2_div.6"><div class="pagebreak" id="pb.291"> [291] </div><h2><span class="head">Šaljive pravljice</span></h2><div class="ss3" id="index-body.1_div.2_div.6_div.1"><h3><span class="head"><span style="font-variant: small-caps">69. Nekoč je živel kralj</span></span></h3><p>Nekoč je živel kralj, ki je imel lepo hčer. In ko se je hotela hči omožiti, je sporočil po vsem svetu, da bo dal svojo hčer tistemu za ženo, ki mu pove takšno stvar, ki je on ne verjame. V tisti vasi je živel neki star oče s tremi sinovi. In tisti trije sinovi so rekli staremu očetu, da bojo tudi oni šli preizkusit svojo srečo.</p><p>So šli, in ko so prišli na vrsto, je vstopil najstarejši. Ni znal nič takega povedati in se je vrnil nazaj. In je vstopil drugi, tudi tisti ni mogel nič, ko pa je bil na vrsti najmlajši, je vstopil in rekel:</p><p>»Imeli smo košček zemlje in nam je oče rekel, naj zvozimo tja ven gnoj.«</p><p>»Verjamem,« je rekel kralj.</p><p>In je fantič spet rekel: »In smo se zmotili in gnoj zvozili na sosedovo zemljišče.«</p><p>Kralj je ponovno rekel: »Verjamem.«</p><p>»Nato smo šli vsi trije ven in prijeli košček zemlje in ga prekucnili na svojo zemljo.«</p><p>Potem je kralj spet odvrnil: »Verjamem.«</p><p>»Nakar je zrastel tako velik gozd, da ni bilo mogoče videti skozi njega.«</p><p>Kralj je spet odgovoril: »Verjamem!«</p><p>»Potem smo pa kraljevega starega očeta sprejeli za svinjskega pastirja.«</p><p>Takrat je kralj zakričal: »Lažeš! Obesite ga!«</p><p>Kralj se je takrat spomnil, kaj je obljubil. In mu je moral dati svojo hčer za ženo. Priredili so svatbo, vsi so plesali, šepavi in grbavi, in na koncu so vsi skupaj od lakote pomrli. Če ne bi vsi pomrli od lakote, bi svatba trajala dlje pa tudi moja pravljica bi bila daljša.</p><p><span style="font-weight:bold">Matičetov:</span> Od koga si to slišal? Kdo ti je pripovedoval?</p><p><span style="font-weight:bold">Pripovedovalec:</span> Sosedov. Šulič Jožef.</p></div><div class="ss3" id="index-body.1_div.2_div.6_div.2"><h3><span class="head"><a class="link_ref" href="/media/11"><img class="graphic" src="media/Porabske CD.jpg" alt=""/></a>, <a class="link_ref" href="-"><img class="graphic" src="media/Porabske CD.jpg" alt=""/></a>, <a class="link_ref" href="Skladba"><img class="graphic" src="media/Porabske CD.jpg" alt=""/></a>, in <a class="link_ref" href="11.mp3"><img class="graphic" src="media/Porabske CD.jpg" alt=""/></a> <span style="font-variant: small-caps">70. Maček</span></span></h3><p>Nekoč je živel siromak, ki je imel veliko miši in podgan. Spraševal je ljudi, če bi kdo vedel, kako jih lahko spravi od hiše. Nekdo mu je rekel, da mu prinese žival, ki bo to počistila, polovila. Pa mu je rekel, naj mu jo prinese, mačko. Prinesel mu jo je in mu jo dal. Pozabil pa je vprašati, za kakšno žival gre. Ko je oni že odhajal, je kričal za njim, kaj ta žival sploh jé. Oni mu je odvrnil, da vse, kar dobi. Ta pa je razumel, da konje in ljudi. Siromaka sta tako mislila, da ju bo maček pojedel. Splezala sta na velik hrast in zažgala hišo. Ko je hiša gorela, je maček skočil skozi okno in splezal na hrast, onadva pa sta skočila dol. Tako je ostal maček živ, onadva pa sta umrla.</p></div><div class="ss3" id="index-body.1_div.2_div.6_div.3"><h3><span class="head"><span class="pagebreak" id="pb.292"> [292] </span> <span style="font-variant: small-caps">71. Nekoč sta živela oče in mati</span></span></h3><p>Nekoč sta živela oče in mati. Imela sta hčer. Bila je že močna, lahko bi se omožila. Dobro, tako so doma lepo gospodarili in živeli. Nekega večera pa je mati vzela vrče in šla k studencu po vodo. Matere dolgo ni bilo domov.</p><p>»Kje pa naša mati tako dolgo hodi?« je premišljeval oče.</p><p>Pravi hčeri:</p><p>»Šel bom pogledat za materjo, ker je tako dolgo ni, kaj pa dela tam.«</p><p>Pride tja ven, najde mater sedečo pri studencu, vrč je odložen prazen, ona pa močno premišljuje in joče.</p><p>»No, mati, kaj se je pa zgodilo?«</p><p>»Saj se ni nič zgodilo.«</p><p>»Zakaj se pa potem žalostiš in ne prideš domov?«</p><p>»Ja, veš, dragi oče, imava že veliko hčer, danes, jutri bo za možitev. In Bog bo dal dete, kako pa bo otročičku ime? Vsako ime ima svojega lastnika!«</p><p>»Joj, saj je res. Prav imaš.«</p><p>Tudi stari se usede k materi in tam premišljuje, kaj pa zdaj bo, če se hči poroči in pride dete. Kako bo otroku ime? Oba ostaneta tam, ju ni domov.</p><p>No, hči je bila takrat sama doma:</p><p>»Le kaj se je zgodilo z očetom in materjo?«</p><p>Gre za njima. Pride k studencu, najde oba, ki se tam žalostita in premišljujeta.</p><p>»Kaj pa je, da ne gresta domov?«</p><p>»Joj, midva imava veliko skrb in velike težave.«</p><p>»No, kaj pa je?«</p><p>»Ja, ti se boš danes, jutri omožila in Bog bo dal dete, kako pa bo otroku ime?«</p><p>»Joj, saj res, res. Ni več takšnega imena, ki ga še ne bi nosili otroci.«</p><p>Vsi trije tam jočejo in so prizadeti. Zvečeri se, pride fant, ki je hodil k dekletu, in nikogar ne najde doma, ker nikogar ni doma.</p><p>»Ja, zagotovo so šli po vodo.«</p><p>Gre za njimi, najde tam pri studencu vse sedeče, ki so se zelo žalostili in trpeli muke.</p><p>»No, kaj pa je, oče, mati in deklič?«</p><p>»Joj, mi imamo velike težave, veliko skrb ...«</p><p>»Kaj pa je?«</p><p>»Ja, danes, jutri se bo hči poročila in Bog bo dal dete. Ne vemo pa, kako naj bo otroku ime, saj ima že vsako ime lastnika.«</p><p>»Joj,« se je smejal, »tako pa ne bo nič. Šel bom po svetu, in če najdem še tri takšne norce, kot so ti, pridem nazaj, če jih ne najdem, pa ne bom prišel nazaj ponjo.«</p><p>Šel je in kmalu našel enega. Potok je tekel, bil pa je skopan tudi suhi studenec, ki ni imel vode. Neki starček je z rešetom nosil vodo iz potoka v studenec, da bi vodnjak imel vodo.</p><p>»Kaj pa delate, starček?«</p><p>»Skopal sem studenec in ni vode. Rad bi znosil vodo iz potoka v studenec.«</p><p>»Ja, tako vendar nikoli ne znosite vode v svoj studenec. Vzemite vedro ali vrč. Vidite, da steče tu skozi, ker je luknjasto.«</p><p><span class="pagebreak" id="pb.293"> [293] </span>»No, enega že imam, hvala Bogu, moram poiskati še dva.«</p><p>Spet je šel dalje, nekje drugje je spet našel, kako je dekle pod drevesom z vilami nabiralo v košaro orehe.</p><p>»Kaj pa delate?«</p><p>»Ja, saj se ves dan tukaj mučim in ne morem pobrati orehov, da bi jih znosila domov.«</p><p>»Veste, ne morete jih pobrati z vilami, prinesite grablje ali lopato, s tistim takoj pograbite.«</p><p>»Ja, res je, res je.«</p><p>No, takrat je prinesla lopato in v nekaj minutah pobrala orehe v košaro in jih znosila domov.</p><p>»No, dva že imam. Zdaj če najdem še enega, bo moja žena.«</p><p>Gre, gre dalje in najde preprosto hišo, kjer mati zunaj teka z metlo.</p><p>»Mati, kaj pa delate?«</p><p>»Joj, te sončne žarke hočem spraviti noter v hišo. Imam tako mrzlo hišo, da otroci trepetajo, in nikakor ne morem pomesti toplote noter.«</p><p>»O, mati, ste pa nespametni. Pripeljite vendar otroke ven iz hiše, da se bojo segreli na soncu.«</p><p>»Ja, prav imate, to mi ni prišlo na misel.«</p><p>Mati pripelje ven otroke, jih posadi na soncu in se tam grejejo.</p><p>»No, hvala Bogu, uspelo mi je najti tri take norce, ki so kot moji ljudje.« Potem se je pobral in odšel nazaj domov. Gre k studencu, še zmeraj tam vzdihujejo.</p><p>»No, še vedno smo tu, ničesar se nismo mogli domisliti, kako naj bo.«</p><p>»No, pojdimo torej domov in se veselimo. Zdaj pa če Bog dá dete, mu bo dal tudi ime.«</p><p>No, naslednji dan je bila že tudi poroka, čez devet mesecev je bilo dete in s seboj je prineslo ime. (Ni več naprej te pravljice.)</p></div><div class="ss3" id="index-body.1_div.2_div.6_div.4"><h3><span class="head"><span style="font-variant: small-caps">72. Nekoč sta živela oče in mati, ki sta imela sina</span></span></h3><p>Nekoč sta živela oče in mati, imela sta sina, ki ni bil pri pameti, je bil malo zmešan. Prišel je domov in rekel, da je zelo lačen. Mati je rekla:</p><p>»Pojdi, saj imaš tam na lončeni peči meso, pa jej.«</p><p>On je šel in pojedel, to pa so bili mladi mački in je tiste mlade mačke pojedel. Prišel je ven in je materi rekel:</p><p>»Mati, jaz sem pojedel meso, vse, samo da je nekam preveč kosmato bilo.«</p><p>»Ja, kaj si pa to storil?«</p><p>Mati je odšla pogledat, pojedel je mlade mačke.</p><p>Ko je pojedel mačke, je postal zelo žejen. Takrat je šel in mati mu je rekla:</p><p>»Pojdi v klet pa si tam natoči vina in pij. Samo da ne boš vsega stočil.«</p><p>On je odstranil čep in je vse steklo. In je rekel, da se je napil, in vse pustil.</p><p>»Ja, kaj si pa to naredil! Kaj pa bova zdaj storila, če ne bova imela več za piti?«</p><p>Nato mu pravi:</p><p>»Raztresi pepel!«</p><p>Šel je in raztresel pšenično moko, kolikor so je imeli.</p><p><span class="pagebreak" id="pb.294"> [294] </span>»Joj, kaj bomo pa zdaj! Nimamo ničesar za jesti, kako bova pa zdaj? Toliko škode si napravil. Samo to, zraven leži bik, samo tistega ne ubij.«</p><p>Oče pa je bil pijan in je ležal za hišo. On pa je šel okrog in ga ubil. Prišel je nazaj k materi in rekel:</p><p>»Mati, jaz sem ubil tudi tistega bika.«</p><p>»Ja, kaj si to storil, to je bil vendar oče! Kaj bova pa zdaj? Ja, zdaj morava iti po svetu. Vino si stočil, moko si raztresel, očeta si ubil, zdaj nimava ničesar več. Morava iti.«</p><p>Gresta, ko sta prehodila neko razdaljo – pozabila sta zakleniti vrata. Mati je rekla:</p><p>»Saj nisva zaklenila. Pojdi nazaj in jih zakleni!«</p><p>Fant se je vrnil domov, pobral vrata dol in jih vzel s seboj. Nato sta šla, vrata je nosil s sabo in sta šla. Prišla sta, je padla noč, prišla sta do gozda. Splezala sta na hrast, on je tudi vrata gor odnesel. Tam sta prenočevala. Ponoči so prišli razbojniki in so se tam pod hrastom usedli in šteli denar. In so pekli klobase.</p><p>Takrat pa je fanta zatiščalo scat in je rekel:</p><p>»Mati, mene scat tišči.«</p><p>»Ščij vendar!«</p><p>Scal je navzdol pa je padalo na klobase. Ej, je rekel eden od razbojnikov:</p><p>»Že dežuje.«</p><p>Drugi je rekel:</p><p>»Naj kar dežuje, samo da ni toče!«</p><p>Fant je rekel, da ima tudi drugo potrebo. Spustil je navzdol tudi to drugo, kar mu je bilo treba.</p><p>»Jaj,« pravi, »je tudi že toča.«</p><p>»Samo naj,« je rekel tretji, »samo da nebeška vrata ne padejo dol.«</p><p>Fant je vrgel dol vrata, razbojniki so se ustrašili in zbežali. Klobase in denar in vse so pustili tam. Onadva pa sta se spustila, pobrala denar in pojedla klobase. Odšla sta domov in imela veliko denarja. Še dandanes živita od tega denarja, če nista umrla.</p><p><span style="font-weight:bold">Matičetov:</span> Kdo vam je to povedal?</p><p><span style="font-weight:bold">Pripovedovalka:</span> To mi je pripovedoval oče.</p></div><div class="ss3" id="index-body.1_div.2_div.6_div.5"><h3><span class="head"><a class="link_ref" href="/media/12"><img class="graphic" src="media/Porabske CD.jpg" alt=""/></a>, <a class="link_ref" href="-"><img class="graphic" src="media/Porabske CD.jpg" alt=""/></a>, <a class="link_ref" href="Skladba"><img class="graphic" src="media/Porabske CD.jpg" alt=""/></a>, in <a class="link_ref" href="12.mp3"><img class="graphic" src="media/Porabske CD.jpg" alt=""/></a> <span style="font-variant: small-caps">73. Nekoč sta bila dva poročena</span></span></h3><p>Nekoč je bila ... sta bila poročena mož in žena. Mož je bil zmeraj pijan. Tak pijanec je bil, jo je pretepel vedno, ko je prišel nažgan. Strašno je trpela. Tam ob njuni hiši je stal samostan. Tam so živeli menihi. Ona se jim je tožila in jih spraševala, kaj naj naredi, saj ni mogoče živeti z njim. Tisti menihi so ji rekli:</p><p>»Ko bo mož zelo pijan, ti pridi po nas! Ga bomo že mi naučili.«</p><p>Ni minilo dosti časa, prišel je pijan kot krava. Spal je, ona pa je sporočila:</p><p>»Zdaj je zelo pijan.«</p><p>Prišli so ponj, štirje menihi, prinesli so nosila. Bil je pijan, da se ni ničesar spominjal, pa so ga odnesli v samostan, noter v stavbo. Drugega ni bilo, stavba z majhnimi okni. Ponoči so ga slekli, obleko so mu sneli in ga oblekli v meniško opravo. On je spal, ničesar <span class="pagebreak" id="pb.295"> [295] </span>ni slišal. To je bilo zvečer, ko so to naredili, zjutraj ob zori pa so prišli s korobačem in ga tepli:</p><p>»Janez, auf! Janez, auf!«</p><p>Vstal je, zelo so ga tepli, hrane ni dobil. Ven na vrt! Imeli so velik vrt, ves je bil zazidan. Ven se ni nič videlo, samo stavba. Tam je moral trdo delati in kar naprej so ga tepli. Podnevi je slišal, da je njegova žena šla tam po cesti in se pogovarjala. Samemu sebi je govoril:</p><p>»Ali sem jaz ali nisem jaz, ne vem. Kaj je z menoj? Sem jaz ali nisem jaz? Marica bodi, moja žena.« Mislil si je, da je umrl in se mu to sanja.</p><p>Dobro. Hrane ni dobil, ves dan nič, samo tepli so ga na vso moč. Zvečer malo vode pa spat. So ga dobro namlatili, in spet nazaj spat v stavbo. Naslednji dan je dobil malo juhe, pa spet po njem, so ga tepli. On si je samo govoril: »Ali sem jaz ali nisem jaz?« Ni vedel.</p><p>No, tam je bil dva tedna. Slaboten in lačen, nato so mu dali, da je trdno zaspal. Tako je zaspal, da ničesar ni slišal. Slekli so mu opravo in ga oblekli nazaj v njegovo obleko in ga tako nesli domov. Ženi so sporočili, da ga prinesejo in da bo dober.</p><p>Prinesli so ga k njej domov, spet je spal. Ko se je zbudil, je videl, da žena tam hodi. Samemu sebi je govoril:</p><p>»Ali sem jaz ali nisem jaz?« Ja, dotlej, dotlej, da je malo k sebi prišel:</p><p>»Marica, povej mi, kje sem bil do zdaj. Kaj sem jaz? Sem umrl ali kaj je z menoj? Povej mi!«</p><p>No, postal je dober. Ona mu je rekla:</p><p>»Če ne boš več pil, ti povem vse.«</p><p>»Ne bom več.« Dal je obljubo in nič več ni pil. In sta se imela rada, še dolgo po tistem sta živela. Če nista umrla, še zmeraj živita. In sta imela blaženo življenje. (Konec, ni več naprej.)</p><p><span style="font-weight:bold">Matičetov:</span> Kje ste to slišali?</p><p><span style="font-weight:bold">Pripovedovalka:</span> To sem brala v koledarju.</p></div><div class="ss3" id="index-body.1_div.2_div.6_div.6"><h3><span class="head"><span style="font-variant: small-caps">74. Knez je imel tri sinove</span></span></h3><p>… in je imel dva sinova. Imel je tri sinove. Tisti knez je vselej okopaval gorice, sinovi pa niso hoteli ničesar delati. Kar so ... eden je poležaval v pepelu na ognjišču, druga dva pa sta zmeraj ležala zunaj na soncu. Rekel je:</p><p>»Ja, kako pa boste živeli? Pojdite od hiše, kajti jaz vas na stara leta ne bom hranil.«</p><p>Fantje so se odpravili, mati je vsakemu spekla pogačo. Odpravili so se in šli. Tako daleč so hodili, da so prišli do velikega gozda, in tam so se usedli. Tam so se pogovarjali:</p><p>»No, zdaj bomo tukaj šli narazen, jaz bom šel v to smer, ti pa v tisto ... vsak bo šel posebej. Vsak naj svoj nož zapiči v ta hrast in kdor se bo prvi vrnil, naj svoj nož potegne ven, da bomo vedeli, da se je že vrnil.«</p><p>Eden od njih je šel in prišel k nekemu čevljarju. Vprašal je čevljarja, če ne potrebuje morda čevljarskega vajenca.</p><p>»Kako da ne, potrebujem prav takega.«</p><p><span class="pagebreak" id="pb.296"> [296] </span>No, ostal je tam. Čevljar ga je sprejel in ga učil šivati čevlje.</p><p>Ja, naprej, drugi je prišel do nekega krojača. In je tam povprašal, če ne potrebuje morda krojaškega vajenca. Da bi se rad priučil.</p><p>»Kako da ne!«</p><p>Prišel je tja, tisti ga je sprejel. No, tam se je začel takoj učiti šivati in vse. Mojster krojač mu je vse lepo pokazal.</p><p>Tretji pa je v gozdu srečal nekega velikaša, gospoda. Tisti gospod je rekel:</p><p>»Kam greš?«</p><p>»Ja, službo iskat.«</p><p>»Jaz potrebujem prav takega, kot si ti. Pridi z menoj.«</p><p>Ja, tisti ga je odpeljal, in kam ga je pripeljal, v razbojniški grad. Tam so bili doma lopovi. Ja, zdaj se bo pa moral za lopova učiti. Bil je majhen in mlad, zato so ga povsod pošiljali naprej, naj pogleda, kako se da laže priti zraven. Tako daleč, da se je izučil za lopova in so na veliko kradli.</p><p>Ha, drugi sin, čevljarski vajenec, se je že izučil. To je trajalo tako dolgo, da je šlo leto okoli. Dobro se je izučil, dobro je znal šivati čevlje.</p><p>Nekoč se je ta čevljarski vajenec, ki je bil že mladenič, skregal z mojstrom. Rekel mu je, da več ne bo delal zastonj, plača je majhna, on bo zdaj šel domov, na svoj dom. On že tako ali tako zna šivati čevlje.</p><p>»No, prav, če boš odšel.«</p><p>Tam mu je mojster nekaj izplačal in je odšel domov.</p><p>Ja, prišel je domov, njegov stari oče pa je še živel in ga je vprašal:</p><p>»No, sinek moj, kaj si se pa naučil?«</p><p>»Ja, jaz sem se za čevljarja izučil. Dobre čevlje znam sešiti.«</p><p>»No, to je dobro.«</p><p>Tam v bližini pa je živel grof, ki je izvedel, da je sin tega kneza prispel domov. Poklical je k sebi kneza.</p><p>»No, sem slišal, da se je vaš sin vrnil domov.«</p><p>»Ja, prišel je.«</p><p>»Ja, za kaj pa se je izučil?«</p><p>»Ja, za čevljarja. Dobre čevlje zna sešiti.«</p><p>»Povejte mu, naj pride sem, da mi bo čevlje sešil. Kajti potrebujem jih.«</p><p>Ja, prišel je tja in rekel:</p><p>»No, presvetli grof, kaj bi radi?«</p><p>»Ja, potrebujem čevlje. Takšne visoke mi moraš sešiti, da mi bojo všeč.«</p><p>Ja, on bo sešil.</p><p>»Kaj pa boš prosil?«</p><p>»Ja, sto renskih.«</p><p>»Dobiš. Dobiš jih tedaj, ko prineseš gotove. Če pa jih ne sešiješ, jih dobiš petindvajset na zadnjo plat. Petindvajset na rit in še zapreti te dam.«</p><p>No, tedaj je odšel domov.</p><p>Vrnil se je domov, začel je usnje rezati in šivati pa je čevlje sešil. Odnesel jih je in rekel knezu:</p><p><span class="pagebreak" id="pb.297"> [297] </span>»No, nesite jih temu grofu, on pa naj pove, ali so dobri.«</p><p>Knez jih je odnesel tja, grof jih je obul in rekel:</p><p>»Ej, pa mi res pristajajo. Recite mu, naj pride sem.«</p><p>Prišel je tja pa mu ni dal sto renskih, temveč dve stotki.</p><p>»Zdaj imaš še eno.«</p><p>Zdaj pa se je domov vrnil drugi sin. No, knez ga sprašuje:</p><p>»Kaj si se pa ti naučil?«</p><p>»Ja, ljubljeni oče, jaz sem se izučil za krojača.«</p><p>»Pa znaš šivati?«</p><p>»Joj, zelo lepo obleko znam sešiti.« Grof je tudi za to izvedel.</p><p>»Pridi sem.«</p><p>Knez je moral iti tja in grof je rekel:</p><p>»Slišal sem, da se je vaš drugi sin vrnil domov in da se je izučil za spretnega krojača. Naj pride sem, kajti obleko potrebujem.«</p><p>Knez je prišel domov in rekel sinu:</p><p>»Pojdi tja, ker ta grof potrebuje obleko.«</p><p>No, on se je veselo odpravil in je žvižgal pa vse:</p><p>»No, presvetli grof, kaj bi radi?«</p><p>»Ja, potrebujem obleko, tako mi jo sešij, da mi bo pristajala.«</p><p>»Ja, saj to bo.«</p><p>Takoj pride in ga zmeri, doma se je pa takoj spravil k rezanju, kupil je blago in šival obleko. Ja, čez štiri dni je bila obleka sešita.</p><p>Ja, knezu je rekel:</p><p>»Na, odnesite obleko grofu, naj jo obleče in pomeri, če mu pristaja.«</p><p>Ja, stari knez jo je odnesel in jo dal grofu. Grof jo je oblekel in lepo mu je pristajala. Zelo je bil vesel in mu je dal spet dvesto, takrat je imel že dvesto renskih.</p><p>V tistem času se je domov vrnil tretji sin, zaraščen in umazan. Knez ga je vprašal:</p><p>»No, kaj si se pa ti naučil?«</p><p>Imel je sekiro, obešeno na hrbtu.</p><p>»Za kaj si se pa ti izučil?«</p><p>»O, nikar me ne sprašujte. Lopov sem, najboljši tat.«</p><p>Joj, se je prestrašil stari knez. Grof pa je spet izvedel, da se je zadnji sin vrnil, in je poklical kneza:</p><p>»No, izvedel sem, da je tudi zadnji sin prišel domov, tretji. Kaj se je pa naučil?«</p><p>»Joj, presvetli grof, saj ne smem povedati. Ne smem povedati.«</p><p>»Ja, zakaj pa ne, le povejte.«</p><p>»Ja, za lopova.«</p><p>»Ja, če je dober lopov, je kaj vreden. Ampak če ni dober lopov, ni vreden nič. Povejte mu, naj pride sem, ker imam nalogo zanj. Če mi on tisto ukrade, dobi tristo renskih.«</p><p>Zares odhiti stari domov in reče sinu:</p><p>»No, presvetli grof so rekli, da moraš iti tja.«</p><p>Šel je in rekel:</p><p>»No, presvetli grof, kaj bi radi?«</p><p><span class="pagebreak" id="pb.298"> [298] </span>»Jaz imam tri konje v hlevu. Najlepšega konja moraš v tej noči ukrasti. Če ga ne ukradeš, veš, da boš ob glavo. Če ga pa ukradeš, dobiš štiristo renskih.«</p><p>Ja, šel je domov. Lepo je žvižgal, šel proti domu in odhitel v mesto, kjer je vse živo nakupil. Tudi uspavalo in vse. Vzel je staro košaro in z njo šepal. Beraško obleko si je nadel in je šepal naprej. Grof pa je imel vojaka, ki je sedel na konju, drugi je stal pri vratih, tretji pa pri jaslih. Trije vojaki so konja pazili. On pa je šel tja in rekel:</p><p>»Joj, zelo mi je mraz, ali dovolite, da se usedem malo na suhem hodniku?«</p><p>»Izvolite, zakaj pa ne.«</p><p>Usedel se je. Segel je tja, potegnil ven flaško in pil.</p><p>»Haj, kako je dobro!«</p><p>»Ali bi mi lahko malo tega dali?« ga je vprašal stražar.</p><p>»Ja, zakaj pa ne. Na, le pij, saj jaz ne spijem.«</p><p>On pa je dal takšno pijačo, da je bilo v njej uspavalo.</p><p>»Tudi tistemu daj, naj pije! Tudi tretjemu!« In so se fantje vsi napili.</p><p>Ha, ko so vsi zaspali in bili pijani, je šel in je tistega, ki je sedel na konju, privezal gor na tram. Tistemu, ki je stal pri vratih, je dal v roke metlo namesto puške. Tistega, ki je stal pri jaslih, pa je privezal k jaslim. Ha, konje je osvobodil, tistega privezal in konje odgnal ven.</p><p>Konje je gnal domov in je zjutraj knezu, svojemu očetu rekel:</p><p>»No, oče, pojdite in presvetli grof naj mi da štiristo renskih. Če bojo vprašali, kaj delam, povejte, da sem privlekel nekega blatnega konja in ga čistim.«</p><p>Zares je oče urno odhitel, presvetli grof pa še sploh nič ni vedel. In vstopi.</p><p>»Ja, presvetli grof, jaz sem prišel po štiristo renskih, ker me je poslal sin.«</p><p>»Ja, bom šel v hlev.«</p><p>Šel je, konja ni bilo, fantje so vsi spali, stražarji. Enkrat je enega, drugič drugega brcnil in so se prebudili. Konja pa ni bilo. Moral je seči v žep in staremu dati štiristo renskih. Stari jih je odnesel domov.</p><p>No, takrat je imel že veliko denarja. Takrat so že dobro živeli in so si lahko kupili vse.</p><p>No, ga je še enkrat poklical, tega lopova in rekel:</p><p>»Danes zvečer pa moraš moji ženi spodnje krilo ukrasti.«</p><p>Ja, on je prišel domov in rekel:</p><p>»Ja, oče, to bo pa težko šlo. To se bo slabo izteklo.«</p><p>Še ob svetlem je odšel tja, grof in grofica sta se zunaj sprehajala, on pa se je skril. Ko sta šla tam naokoli, se je on z druge strani potegnil v sobo in noter pod posteljo. Pri sebi je imel juho. Ko sta onadva že spala, je počasi zlezel ven in krilo malo dvignil in ga polil z juho. Naenkrat grofica pravi: »Ušlo mi je.«</p><p>»Ja, daj krilo stran in ga vrzi pod posteljo.«</p><p>Tisti pa ga je tam že spakiral in zlagal skupaj. Odnesel ga je ven in s sabo.</p><p>No, vrnil se je domov in rekel:</p><p>»No, oče, pojdite tja, mi mora še mojih štiristo renskih dati.«</p><p>Ja, oče je odšel tja, grof pa je dal štiristo renskih in rekel:</p><p>»Kaj pa on dela?«</p><p>»Ja, nič ne sprašujte, prinesel je neko krilo in ga doma pere.«</p><p><span class="pagebreak" id="pb.299"> [299] </span>»T, t, tiho! Nič ne govorite!«</p><p>Lahko bi bilo več, a dalje je ni. Ne vem dalje.</p><p><span style="font-weight:bold">Matičetov:</span> Kje ste to slišali?</p><p><span style="font-weight:bold">Pripovedovalec:</span> O, še od svojega dedka sem slišal.</p></div><div class="ss3" id="index-body.1_div.2_div.6_div.7"><h3><span class="head"><span style="font-variant: small-caps">75. Nekoč sta živela žena in mož</span></span></h3><p>Nekoč sta živela žena in mož, skupaj sta živela. Žena je bila neumna, mož pa pameten. Mož je zmeraj delal in nosil domov denar, ona pa je vse zapravila. Ničesar nista imela.</p><p>Takrat je spet šel in spet prinesel plačilo za delo. Rekel ji je, naj gre in skuha zelje, saj je prinesel denar. Ona pa je odšla na njivo in je dala denar v zelje. Mož je prišel domov in rekel:</p><p>»Kje imaš hrano?«</p><p>»Tja sem jo odnesla.«</p><p>»Kam?«</p><p>»Ja, na njivo, in sem dala denar v zelje.«</p><p>Zdaj je mož odšel tja, denarja pa ni bilo, nekdo ga je ukradel.</p><p>»Joj, kako bom jaz živel s tabo.«</p><p>Naslednji dan je spet odšel delat in spet je prinesel denar. Pa ji reče, naj nekaj kupi.</p><p>»Kaj naj kupim?«</p><p>»Ja, kaj takega, kar je pri hiši potrebno.«</p><p>Pripeljal je voz, izdelovali so metle. Pritekla je in rekla:</p><p>»Hej, vi, kaj to peljete? Je to potrebščina?«</p><p>»Ja.«</p><p>»Dajte mi torej cel voz metel!«</p><p>In je dala tisti denar in kupila vse metle. Pri hiši so spraznili voz.</p><p>Zdaj je on prispel domov in rekel:</p><p>»Kaj imaš to?«</p><p>»Ti in ti so bili tukaj. Rekel si, kar je pri hiši potrebno. Zdaj sem jih nakupila.«</p><p>»Ja, kaj pa boš s tem delala, saj je tega veliko, kaj pa bomo s tem tu? Mojbog, mojbog, jaz ne morem živeti s teboj.«</p><p>Spet je odšel delat, spet je prinesel denar.</p><p>»Kupi vendar tisto, kar je res potrebno pri hiši.«</p><p>»Dobro.«</p><p>Spet je šla, tokrat je voz pripeljal keramične posode. Videla je, da pelje voz, pritekla in rekla:</p><p>»Kaj vi peljete? Peljete potrebščine?«</p><p>»Ja!«</p><p>»Tukaj imate denar in mi vse to z voza spraznite.«</p><p>Spet je vse pokupila, posode z voza. Dobro, posode so bile spodaj, imela je velik vrt in vsepoprek je na ograjo postavila piskre. Ko je vse postavila gor, za enega prav majhnega ni bilo prostora. Vzela je palico, hodila naokoli in govorila:</p><p><span class="pagebreak" id="pb.300"> [300] </span>»Vi veliki, umaknite se temu malemu, zdaj tudi ta mali potrebuje prostor.«</p><p>Takrat je zapihal veter in so piskri hrumeli.</p><p>»Zdaj mi boste še ugovarjali! Če se mi boste tako posmehovali, bom vzela palico in vas vse zmlatila.«</p><p>Piskri so hrumeli, nič ni zaleglo. Vzela je palico in vse piskre zmlatila. Polno črepinj je nastalo. In je tistega malega postavila gor.</p><p>Mož je prišel domov in videl, da je okoli hiše vse polno črepinj.</p><p>»Kaj si pa to naredila?«</p><p>»Ja, potrebščino sem kupila, ti veliki pa niso dali prostora malemu in so norce brili, hrumeli so. Zato sem vzela palico in jih vse zmlatila.«</p><p>»No, saj vidim, da s teboj ne morem več živeti. Pridi, da bova šla po svetu.«</p><p>Ja, spet je bilo dobro. Šla je v hlev, videla, da krava prežvekuje. Vzela je sekiro in ubila kravo.</p><p>»Zakaj si pa to storila?«</p><p>»Saj se mi je posmehovala! Rekla sem ji, naj se mi ne posmehuje, pa se je kar norčevala. Vzela sem sekiro in jo ubila.«</p><p>»No, vidim, da s tabo ne morem živeti, pridi, šla bova.«</p><p>Dobro je bilo, sta šla. Ona bo s seboj vzela vzglavnik in posodo medu.</p><p>»Dobro, vzemi.«</p><p>Šla je, vrata so škripala in je rekla:</p><p>»Joj, vrata jočejo za mano, tudi vrata moram vzeti.«</p><p>Zdaj je rekel:</p><p>»Vrat ne nosi, ne da se jih nositi, ker so težka.«</p><p>Ni ubogala, je vlekla vrata in jih nesla.</p><p>Prišla sta v velik gozd. Bilo je mrzlo, kaj pa naj zdaj. Ja, tukaj si malo odpočijeta. Zdaj, prišli so razbojniki. Reče ji:</p><p>»Splezaj gor, šla bova gor v nebesa, drugače naju razbojniki ubijejo.«</p><p>Ja, ona pravi:</p><p>»Tudi vrata moram zvleči na bor.«</p><p>»Tega ne vleci gor, tega ne boš zmogla. Opazijo naju in ubijejo.«</p><p>Ne, ona to mora odnesti gor, ker so vrata jokala za njo.</p><p>Privlekla sta se na drevo, zgoraj sta sedela na nekem hrastu. Razbojniki so prišli in pod tistim drevesom šteli denar. Štejejo, veliko denarja imajo, veliko. Ona naenkrat reče:</p><p>»Mene scat tišči.«</p><p>»Ne ščij, ker naju razbojniki opazijo!«</p><p>Ne, njej je nujno, ne more več zadrževati. Poscala se je dol, razbojniki pa so gledali:</p><p>»Joj, jutro prihaja, ker pada rosa.«</p><p>In tako naprej, spet malo naprej, ja, njo tudi drugo tišči.</p><p>»Tega ne delaj, veš, da te opazijo in naju ubijejo.«</p><p>Ona ne more več držati, tudi to mora dol.</p><p>Dol se je podelala. Ha, razbojniki pravijo:</p><p>»Božja mana že leti, bo že jutro.«</p><p>Naenkrat reče:</p><p><span class="pagebreak" id="pb.301"> [301] </span>»Ha, teh vrat ne morem več držati, saj jih držim že tako dolgo, da sem čisto zdelana, imam že ves hrbet črn.«</p><p>»Ne meči jih dol, ker naju takoj opazijo.«</p><p>Potem pa vrže vrata, pokajo dol po drevju, razbojniki pa bežijo, ker udarja gromska strela. Komaj so ušli, ves denar so pustili tam.</p><p>Ha, onadva splezata dol. Veliko denarja sta nabrala, imela sta veliko denarja. Kaj pa naj zdaj z denarjem? Razbojniki so prihajali nazaj, kaj bo pa zdaj? Ona reče:</p><p>»Ti me sleci in me z medom namaži, to perje pa posuj po meni.«</p><p>In je šla proti razbojnikom. Oni so prihajali nazaj iskat denar. Ona pa je šla kot oskubljena kokoš.</p><p>»Kaj je zdaj to?«</p><p>Šla je in razbojnik, ki se je vračal, jo je vprašal, kaj ona je. Ona je takšna, ki jezike čisti. Tudi on potrebuje to – in mu je odrezala jezik.</p><p>Bežal je nazaj in kričal tistim, naj ne grejo, naj ne grejo, ker je tam tako čudo. In razbojniki so se razbežali, onadva pa sta imela ves denar. (Naprej ni.)</p><p><span style="font-weight:bold">Matičetov:</span> Kje ste to slišali, mamica? Kdo vam je pripovedoval?</p><p><span style="font-weight:bold">Pripovedovalka:</span> To sem slišala v Ameriki. Trinajst let sem bila stara, ko sem odšla v Ameriko.</p></div><div class="ss3" id="index-body.1_div.2_div.6_div.8"><h3><span class="head"><span style="font-variant: small-caps">76. Nekoč sta živela neumni in pametni</span></span></h3><p>Nekoč sta živela neumni in pametni. Imela sta lepega bika. Nista si ga pa znala razdeliti. Takrat sta rekla:</p><p>»Zdaj, v čigar hlev bo pritekel, tistemu bo bik pripadel.«</p><p>Pametni je gradil hlev, sezidal je lepega. Neumni pa je nasekal brezovega šibja in iz njega naredil hlev. Bilo je zelo vroče, in ko sta bika spustila, so ga napadli obadi in ga grizli. Pritekel je v brezov hlev in tako je bika dobil neumni.</p><p>Zdaj, kako ga bo prodal? Peljal ga je. Zelo je pihal veter in breza se je nagibala in ječala. In mu je rekla breza:</p><p>»Sem mi ga daj!«</p><p>Mislil si je, da ga priveže k brezi, saj mu ga bo ta plačala. Privezal je bika k brezi in šel dalje. Medtem ko se je vračal, mu je nekdo bika ukradel. Kaj bo zdaj, kdo mu ga bo plačal? Breza še dalje ječi. Vzel je sekiro in posekal brezo. Vse polno denarja se mu je usulo in tako je plačala bika. (To je bil konec.)</p></div><div class="ss3" id="index-body.1_div.2_div.6_div.9"><h3><span class="head"><span style="font-variant: small-caps">77. Sveti Nikolaj</span></span></h3><p>Nekoč je živel kmet, ki je imel eno samo hčer. Tisto dekle pa se ni hotelo omožiti. Oče pa si je mislil: »Kaj bom z njo? Postavim ji kapelo.« Za kapelo je nabavil svetnika, svetega Nikolaja. Tisto dekle je vsak večer hodilo v kapelo molit k Bogu.</p><p>Takrat je bila huda zima in bilo je zelo mrzlo. Sneg je bil visok in neki fant se je skril v kapeli. Ona pa je spet molila k Bogu in rekla:</p><p><span class="pagebreak" id="pb.302"> [302] </span>»Moj bog, zelo je mrzlo. Zbogom, sveti Nikolaj, jaz se vračam domov. Ja, kaj pa boš ti, saj boš zmrznil tukaj.« Fant pa se oglasi:</p><p>»Joj, tudi mene pelji domov, ker mi je strašno mraz.«</p><p>»Pridi, saj te bom odpeljala domov in te segrela.«</p><p>In je peljala Nikolaja domov in ga odpeljala v hišo. Ona je spala sama v sobi, tako je on šel k njej spat. Takrat pa ona pravi:</p><p>»Pa si se že kaj segrel?«</p><p>»Ja, segrel sem se že, imam pa še en košček, tisti se ni segrel. Tudi tistega segrej.«</p><p>Tukaj vse segreje, dobro je bilo, Nikolaj je odšel.</p><p>Zdaj pa oče in mati gledata, dekle je noseče bilo. Kaj je zdaj to? Nikoli ni zahajala v gostilno ali drugam pa niti ne ve, da fantje obstajajo. Vprašajo jo:</p><p>»Kako je to?«</p><p>No, ona je rekla, da je hodila v kapelo molit k Bogu pa ji je sveti Nikolaj rekel, naj ga domov pelje, ker mu je premrzlo. Pa ga je ona domov pripeljala in je spal pri njej. Od takrat je ona tako. Oče pa je besno rekel: »Hudiča! Zato, ker sem ga kregal – že takrat je Nikolaj krivo gledal – zato je to naredil.«</p><p><span style="font-weight:bold">Matičetov</span>: Krivo je gledal. Tisto ste v Ameriki slišali, ne?</p><p><span style="font-weight:bold">Pripovedovalka:</span> Ne, doma.</p><p><span style="font-weight:bold">Matičetov</span>: Pa kako je rekel?</p><p><span style="font-weight:bold">Pripovedovalka:</span> Hudiča, je že takrat krivo gledal, ko ga je oče kregal, ker ni bil dober Miklavž.</p></div><div class="ss3" id="index-body.1_div.2_div.6_div.10"><h3><span class="head"><span style="font-variant: small-caps">78. Neumni fant se ženi</span></span></h3><p>Nekoč je bilo tako, da stari ljudje tega niso vedeli, ker so do dvajsetega leta pasli krave. Šele potem so se poročali, prej ne. Pa niti takrat niso imeli takšnih oblek ali nosili suknjičev. Neki oče je imel sina, ki bi se moral že poročiti, a ni vedel, kaj je to. Oče je razmišljal, kaj naj z njim naredi. Naložil mu je drva na voz in mu rekel, naj jih pelje v mesto. V mestu pa naj zakriči: »Kdor mi da jebati, dobi ta drva.«</p><p>Odpeljal jih je in kričal po mestu: »Hej, kdor mi da jebati, ji dam ta drva.«</p><p>Tam je bila neka gospa, ki je gledala dol iz nadstropja. Imela je služkinjo. Fanta je povabila gor, naj pride, ker bo tukaj dobil. Bilo je dobro, gospa mu je skuhala dobro kosilo, najedel se je vsega dobrega, česar doma ni bilo. Mislil si je: »To je zdaj to, to je v redu.«</p><p>Odšel je domov in oče ga je vprašal: »Na, sin moj, si se naučil?« »Ja,« pravi, »dobro je bilo, joj, oče, kako je bilo dobro.«</p><p>No, zdaj se bo torej ženil. Poročil se je, nakar dolgo ni bilo kosila. Sedeli so skupaj, naenkrat pa je rekel, da mu je že zelo treba jebati. Žena mu je rekla: »Tiho bodi, to se ne sme govoriti. Si nor?« Ko so znosili hrano na mizo in je bilo kosilo in se je najedel, več ni bil potreben. Tako je bilo.</p><p>Zdaj je peljal ženo domov pa se na nič ni spomnil in ni vedel, kaj je to.</p><p>Hči je prišla domov k staršem. Vprašajo jo, kako je. Na nič se ne spomni, ker je neumen. Rekli so mu, naj gre k njej in jo nagovori. Ja, ponoči je spet enkrat rekel, da mu je zelo <span class="pagebreak" id="pb.303"> [303] </span>treba jebati. Ona je odvrnila: »Tu jo imaš.« »Kje?« Tja ga je vlekla, on pa se je približal z usti. Nato ga je vprašal oče: »Na, že kaj veš?« »Vraga, dala mi je nekega smrkavega hudiča, tistega pa nisem mogel.«</p><p>Takrat je oče rekel: »Ja, kaj bom s tabo? Ti si še vedno neumen, še vedno ne veš.« Nato so ženi rekli: »Tukaj imaš tri krožnike, odnesi jih in daj pod vzglavnik. Povej mu, da bosta krožnike zlivala.«</p><p>Zdaj jih je ona res odnesla in mu rekla, da bosta krožnike zlivala. »Kaj je to?« Na, takrat sta to naredila in mu je dala en krožnik. »Joj, je lep,« pravi, »še več jih dajva.« No, spet sta tisto naredila, in ko je odšel domov, je rekel: »Joj, zdaj pa sva tako lepe krožnike zlivala, da je čudo! Tri!«</p><p>No, tako se je naučil. Tako noro.</p></div><div class="ss3" id="index-body.1_div.2_div.6_div.11"><h3><span class="head"><span style="font-variant: small-caps">79. Mačke niso poznali</span></span></h3><p>Nekoč je bilo tam daleč na Čelepenskem (Salapenskem), tam niso imeli mačke in niso vedeli, kaj to je. Prišel pa je neki popotnik in vstopil. Gledal jih je, ko so jedli, je bilo okoli sklede vse polno miši in podgan. Eden od njih je s šibo v roki odganjal miši in podgane stran od sklede. Hotele so v skledo.</p><p>Takrat je rekel tisti, ki je prišel, tisti prišlek: »Joj, kakšni ljudje pa ste vi, da dovolite, da je tukaj toliko miši in podgan, ki vam v skledo hodijo.« »Ja, kaj naj pa storimo, če ne vemo. Toliko smo se že mučili z njimi, pa ne vemo.« »Ja, pa si pridobite takšno žival, ki vse to spravi ven iz hiše.« »Kje pa naj takšno žival vzamemo?« »Ja, vam jo jaz prinesem, če hočete.« »Prinesite jo vendar, naj stane, kolikor hoče, jaz vam dam denarja, kolikor prosite.«</p><p>Tisti je res šel in jo prinesel. Odšel je domov in prinesel mačko. In je vprašal, za koliko bo. Sto forintov je dobil za mačko, tisti, ki je mačko prinesel. Oni pa so bili tako veseli, kajti mačka je takoj začela podgane in miši na sredino vlačiti. So ga pa tedaj, ko so ga že odslovili, pozabili vprašati, če ta žival še kaj drugega jé ali samo miši in podgane. Za njim so kričali: »Hej, sprašujem vas, ali ta žival jé še kaj drugega ali samo miši in podgane?« Tisti pa je kričal nazaj: »Vse, kar dobi!« Oni so pa razumeli: »Konje in ljudi.« Onadva sta se začela pogovarjati. Zdaj vesta, da pojé vse miši in podgane pa tudi konje in ljudi. »Na koncu bova še midva na vrsti, kaj pa bova takrat storila?«</p><p>Tako sta se pogovarjala, tiste miši je mačka pojedla, onadva pa sta se dogovorila: »Veš, kaj bova storila? Šla bova in mačko zaprla v shrambo in hišo požgala. Veš kaj, naj raje hiša pogori, kot da bi bilo konec z nama.«</p><p>Mačko sta zaprla in šla gor. Zanetila sta hišo in splezala na hrast. Hrast pa je stal ob oknih. Ko je začelo že zelo goreti, je mačka skočila skozi okno. Pozabila sta zapreti okno v shrambi, mačka pa je skočila na hrast, kjer sta bila onadva. Oba sta skočila dol in se ubila.</p></div><div class="ss3" id="index-body.1_div.2_div.6_div.12"><h3><span class="head"><span class="pagebreak" id="pb.304"> [304] </span> <span style="font-variant: small-caps">80. Cigan in vojak stavita, kdo bo rekel: »To je laž«</span></span></h3><p>Neki vojak in Cigan sta stavila, kateri bo povedal večjo laž. Zdaj se je Cigan hitro zlagal, da imajo doma veliko konj, šest parov konj in deset parov volov in deset krav. Tako je lagal Cigan.</p><p>Vojak pa je rekel: »To bi vi samo radi imeli.« Vojak pa je rekel tako: »Oče je velik siromak, drugega nima, le eno kobilo. In tista vsako leto skoti: prvo leto Cigana, drugo leto pa žrebe.« Cigan je rekel: »To pa je hudičeva laž!«</p><p><span style="font-weight:bold">Matičetov:</span> Kaj ste pozabili povedati?</p><p><span style="font-weight:bold">Pripovedovalka:</span> Cigan je zdaj moral vojaku plačati dvesto renskih.</p><p><span style="font-weight:bold">Matičetov:</span> Ali jih je imel? Pa je šel krast ...</p></div><div class="ss3" id="index-body.1_div.2_div.6_div.13"><h3><span class="head"><span style="font-variant: small-caps">81. Kako je roko iz žolnine luknje izvlekel</span></span></h3><p>Kaj se mi je zgodilo, ko sem bil majhen? Ja, tekali smo po gozdu in iskali mlade ptiče. Radi smo iz gnezda zbili kakšne jastrebe, vrane, srake in podobno. Bila pa je bukev z visokim steblom, na katerem je žolna izdolbla luknjo in v njej skrila mladiče. Splezal sem na bukev in segel v luknjo, da bi pobral ven mladiče. Potisnem roko noter in vzamem mlade žolne, da bi jih odnesel ven. Ja, pa se mi je stisnila (roka), ker je bila luknja majhna, in nisem mogel prinesti ven žoln. Kaj bo pa zdaj? Ja, drugega ni, treba je iti domov po dleto in kladivo. Res, tečem domov po kladivo in dleto, potem pa nazaj gor in izdolbem luknjo. No, takrat sem pa lahko potegnil ven roko. Tako sem rešil roko, da sem jo lahko prinesel domov.</p></div><div class="ss3" id="index-body.1_div.2_div.6_div.14"><h3><span class="head"><span style="font-variant: small-caps">82. Nekoč je živel kralj in imel tri sinove</span></span></h3><p>Nekoč je živel kralj in imel tri sinove. Eden od njih je bil bolj kratke pameti. Kralj je dal napraviti veliko večerjo. Vse kralje je povabil skupaj in so mu rekli:</p><p>»Saj imaš ti še enega fanta.«</p><p>»A, tisti je bolj kratke pameti.«</p><p>»Pokliči ga sem.«</p><p>Takrat je kralj rekel tistemu neumnemu, da naj takrat, ko ga zgrabi kašelj, ne pljune na tla ali v skledo, temveč naj pljune tja, kjer je belo.</p><p>Zgrabil ga je kašelj, ko so jedli, zgrabil ga je kašelj in je nekemu kralju pljunil na glavo. Tisti neumni je zbežal ven in se skril v peč. V peči pa so imele kuharice zavitke, tisti pa je tam molel rit iz peči. Ko so prišle kuharice po zavitke:</p><p>»Joj, pridite, ker je neka čudna žival v peči.«</p><p>Takrat so pritekli s puškami in jermeni vsi kralji, da bojo to čudno žival ustrelili. On pa je skočil ven in zbežal.</p><p><span style="font-weight:bold">Pripovedovalka:</span> Naprej ni.</p><p><span style="font-weight:bold">Matičetov:</span> To je konec?</p><p><span style="font-weight:bold">Pripovedovalka:</span> Konec.</p></div></div><div class="ss2" id="index-body.1_div.2_div.7"><div class="pagebreak" id="pb.305"> [305] </div><h2><span class="head">Pravljice na formulo</span></h2><div class="ss3" id="index-body.1_div.2_div.7_div.1"><h3><span class="head"><span style="font-variant: small-caps">83. Stara baba, stari ded</span></span></h3><p>Babica in dedek sta šla na žetev. Kje je ta žetev? Vrabci so jo pojedli. Kje so ti vrabci? Puška jih je ustrelila. Kje je ta puška? (Nekje visi ... visi?) Vrabci so poskakali v Muro, kajne? Kje je ta Mura? Krava jo je spila. Kje je ta krava? Padla je v Črno mlako. Kje je ta Črna mlaka? ...</p></div><div class="ss3" id="index-body.1_div.2_div.7_div.2"><h3><span class="head"><span style="font-variant: small-caps">84. Stara baba, stari ded</span></span></h3><p>Stara baba, stari ded, pojdiva midva ajdo žet. Kje je tista ajda? Vrabci so jo pojedli. Kje so tisti vrabci? V živo mejo so poskakali. Kje je tista živa meja? Sekirica jo je posekala. Kje je tista sekirica? V Muro je skočila. Kje je tista Mura? Krava jo je spila. Kje je tista krava? Puška jo je ustrelila. Kje je tista puška? V Sombotelu obešena na deveti klin, kdor gre ponjo, pade skupaj.</p><p><span style="font-weight:bold">Matičetov:</span> To je od kod, iz katerega kraja?</p><p><span style="font-weight:bold">Pripovedovalec:</span> Iz Števanovcev.</p><p><span style="font-weight:bold">Matičetov:</span> Iz Števanovcev.</p></div><div class="ss3" id="index-body.1_div.2_div.7_div.3"><h3><span class="head"><span style="font-variant: small-caps">85. Ded, baba</span></span></h3><p>Ded, baba, pojdiva midva ajdo mlet! Kje je tista ajda? Vrabci so jo pokljuvali. Kje so tisti vrabci? V trnje so poskakali. Kje je tisto trnje? Sekirica ga je posekala. Kje je tista sekirica? Kovač jo je razkoval. Kje je tisti kovač? V Muro je skočil. Kje pa je tista Mura? Črna krava jo je popila. Kje je tista črna krava? Puška jo je ustrelila. Kje je tista puška? V Monoštru je na klin obešena.</p></div><div class="ss3" id="index-body.1_div.2_div.7_div.4"><h3><span class="head"><a class="link_ref" href="/media/13"><img class="graphic" src="media/Porabske CD.jpg" alt=""/></a>, <a class="link_ref" href="-"><img class="graphic" src="media/Porabske CD.jpg" alt=""/></a>, <a class="link_ref" href="Skladba"><img class="graphic" src="media/Porabske CD.jpg" alt=""/></a>, in <a class="link_ref" href="13.mp3"><img class="graphic" src="media/Porabske CD.jpg" alt=""/></a> <span style="font-variant: small-caps">86a Stara baba, stari ded</span></span></h3><p>Stara baba, stari ded, pojdiva midva ajdo žet. Kje je ta ajda? Vrabci so jo pokljuvali. Kje so ti vrabci? V trnje so poskakali. Kje je to trnje? Sekirica ga je posekala. Kje je ta sekirica? Kovač jo je razkoval. Kje je ta kovač? V Muro je skočil. Kje je ta Mura? Črna krava jo je spila. Kje je ta črna krava? Puška jo je ustrelila. Kje je ta puška? Na klinu visi.</p></div><div class="ss3" id="index-body.1_div.2_div.7_div.5"><h3><span class="head"><span class="pagebreak" id="pb.306"> [306] </span> <span style="font-variant: small-caps">86b Stara baba, stari ded</span></span></h3><p>Stara baba, stari ded, pojdiva midva ajdo mlet. Ajda je že zmleta, pojdiva midva nazaj domov. Kaj pa bova delala? Žgance si bova kuhala. Kje so tisti žganci? Na zeleni trati. Kje je tista trata? Ptiči so jo pokljuvali. Kje so tisti ptiči? V trnje so poskakali. Kje je tisto trnje? Sekira ga je posekala. Kje je tista sekira? Kovač jo je razkoval. Kje je tisti kovač? V Muro je skočil. Kje je tista Mura? Črna krava jo je spila. Kje je tista krava? Puška jo je ustrelila. Kje je tista puška? V mlinu gori na klinu. Kdor se ob njej spotakne, do kolen v drek poklekne.</p><p><span style="font-weight:bold">Matičetov:</span> To ste vi čuli?</p><p><span style="font-weight:bold">Pripovedovalec:</span> Tako ja, od očeta. Ko smo bili mlajši, smo drug drugemu tako govorili.</p></div><div class="ss3" id="index-body.1_div.2_div.7_div.6"><h3><span class="head"><span style="font-variant: small-caps">87. Dedek in babica</span></span></h3><p>Dedek in babica, pojdiva midva ajdo žet. Kje je najina ajda? Vrabci so jo pojedli. Kje so ti vrabci? V trnje so poskakali. Kje je to trnje? Sekirica ga je posekala. Kje je ta sekirica? Kovač jo je razkoval. Kje je ta kovač? (…) skočil. Kje je ta Mura? Črna krava jo je spila. Kje je ta krava? Puška jo je ustrelila. Kje je ta puška? V Gradcu visi na klinu, če pa hoče kdo po njej seči, takoj v drek pade.</p></div></div><div class="ss2" id="index-body.1_div.2_div.8"><div class="pagebreak" id="pb.307"> [307] </div><h2><span class="head">Bajke</span></h2><div class="ss3" id="index-body.1_div.2_div.8_div.1"><h3><span class="head"><span style="font-variant: small-caps">88. Riba in rak nosita svet</span></span></h3><p>To sem jaz od svojega očeta slišala, da baje riba in rak … Svet je okrogel kakor veliko okroglo jabolko na šoli, na katerem je upodobljen svet. In ga držita riba in rak. In vsakih sedem let se zamenjata. Drug drugega zamenjata. Vsakih sedem let, in takrat se zemlja strese. Tako sem jaz slišala govoriti svojega očeta.</p><p><span style="font-weight:bold">Matičetov:</span> Riba in rak …</p><p><span style="font-weight:bold">Pripovedovalka:</span> Riba in rak baje držita svet.</p></div><div class="ss3" id="index-body.1_div.2_div.8_div.2"><h3><span class="head"><span style="font-variant: small-caps">89. Svet stoji na ribi</span></span></h3><p><span style="font-weight:bold">Pripovedovalka:</span> Svet stoji na ribi. In se vsako sedmo leto obrne.</p><p><span style="font-weight:bold">Matičetov:</span> Vsako sedmo leto …</p><p><span style="font-weight:bold">Pripovedovalka:</span> Vsako sedmo leto se obrne in takrat se zemlja strese.</p><p><span style="font-weight:bold">Matičetov:</span> Ni to kaj drugega?</p><p><span style="font-weight:bold">Pripovedovalka:</span> Ne.</p></div><div class="ss3" id="index-body.1_div.2_div.8_div.3"><h3><span class="head"><span style="font-variant: small-caps">90. Svet stoji na ribi</span></span></h3><p><span style="font-weight:bold">Matičetov:</span> Kako ste vi slišali?</p><p><span style="font-weight:bold">Pripovedovalec:</span> Riba in rak držita svet.</p><p><span style="font-weight:bold">Matičetov:</span> Kako pa pride do potresa?</p><p><span style="font-weight:bold">Pripovedovalec:</span> Ko se riba in rak zamenjata, se strese zemlja. Tako so stari ljudje …</p></div><div class="ss3" id="index-body.1_div.2_div.8_div.4"><h3><span class="head"><span style="font-variant: small-caps">91. Zemlja stoji na ribi</span></span></h3><p>Stari ljudje so govorili, da se takrat, ko se zemlja strese, spodaj premakneta riba in rak.</p><p><span style="font-weight:bold">Matičetov:</span> Kaj sta ta riba in rak, kaj delata? Pod zemljo je ta riba. In riba je samo v vodi ...</p><p>Tako govorijo, da je spodaj voda in v njej velika riba. In kadar se tista riba premakne, se zemlja strese.</p></div><div class="ss3" id="index-body.1_div.2_div.8_div.5"><h3><span class="head"><span style="font-variant: small-caps">92. Morske deklice</span></span></h3><p>Govorili so tudi, da so pri morju pokrajine, kjer živijo takšni ljudje ali živali – ne vem, kaj je prav – ki so pod pasom ribe, v zgornji polovici pa dekleta. Toda tista dekleta so zelo lepa. <span class="pagebreak" id="pb.308"> [308] </span>Menda so govorili, da so vile. Tega ne vem, madžarsko jim pravijo <span style="font-style:italic">tündér</span>. To so takšne strašno lepe živali, napol ženske. Spodnja polovica je riba, zgornja polovica pa lepo dekle.</p><p><span style="font-weight:bold">Matičetov:</span> Je bilo vse to v tej pesmi, ki ste jo zdaj omenili?</p><p><span style="font-weight:bold">Pripovedovalec:</span> Ja, to je bilo vse notri v tistih pesmih, ki so jih peli pri mrličih.</p></div><div class="ss3" id="index-body.1_div.2_div.8_div.6"><h3><span class="head"><span style="font-variant: small-caps">93. Divji mož</span></span></h3><p>Divji mož, kosmati mož. Ogradil si je tri doline. Rekel je: »To bo moj vrt. Rastlinja si bom vanj posadil. Nimam pluga, nimam brane. Bom kar z rokami zoral, bo vseeno šlo.« Z rokami je zoral, z nogami pa poteptal. »To zdaj imam,« je rekel. Šel je torej na jezero, da se vode napije, bil je namreč jezen. Najprej si je sezidal hiško. »Hiško bom sezidal, da bom lahko v njej prebival.« Ko je končal hišo, je pozabil, da se mora skloniti, in zadel v tram, hiška pa se je podrla. Pravi: »Ničesar dobrega nimam, ničesar dobrega na tem svetu. Grem na morje vodo pit.« Ko se je priklonil, je pozabil na brado, imel je zelo dolgo brado. Brada se mu je potopila v vodo, tam pa jo je prijel povodni mož. Kričal je: »Jaz sem tako nesrečen. Za nesrečo pride nesreča.« Tisto divje dekle, ribje dekle pa mu je kričalo: »Nisi nesrečen, ampak neroden! Neroden si, zato se ti tako godi!«</p><p>Gre domov, da bo kuhal prežganko. Prežgano juho. Ko si jo praži, pozabi nanjo, se obrne in jo podre z obleko.</p><p>»Moram iti in si poiskati žensko, drugače ne morem živeti.« Kakšno ženo naj si izbere? Bil je velik, majhna mu ne paše, majhna ni zanj. Velika ga ne vzame, ker je neumen. Kaj naj stori? Najboljše bo, da si dobi hišnega psa in bo s tistim živel.</p><p>Dobil si je hišnega psa in z njim delal. Toda kaj? On tistega ne more jesti, kar jé pes. Zdaj je torej rekel: »Nič mi ne pomaga, moram si najti boljšo pot, saj tako ne morem živeti.«</p><p>Pride do hiše, zaprosi za prenočišče in mu rečejo: »Damo ti, če le ne boš tako napačen. Če boš hotel kaj delati za nas.«</p><p>Trdo dela, on pravi, da trdo dela. Rekel je: »Gremo drva cepit!« Ja, on tega še nikoli ni imel v rokah, kako bo to delal?</p><p>Mislil si je: »Vzamem vrv in z njo prepletem ves gozd. Oni pa se bojo prestrašili, ko bom ves gozd naenkrat podrl in uredil. Tega pa oni nočejo delati.«</p><p>In res je tako šel. Ko je začel vleči ves gozd, da ga bi odvlekel, takrat mu je gospodar rekel: »Ne potrebujem te, pojdi stran, jaz te ne potrebujem. Ti si preveč napačen, jaz te ne morem uporabiti.« In se je tako rešil.</p><p>In še dandanes hodi po svetu, če ni umrl. Konec je.</p><p><span style="font-weight:bold">Matičetov:</span> Ste rekli, da ste se otroci igrali to ...</p><p><span style="font-weight:bold">Pripovedovalka:</span> Ja, to smo se mi sami igrali. Ja, tako smo se igrali.</p><p><span style="font-weight:bold">Matičetov:</span>To ste vi sami …</p><p><span style="font-weight:bold">Pripovedovalka:</span> Sami smo si izmislili, ko smo bili majhni.</p><p><span style="font-weight:bold">Matičetov:</span> Brez učitelja ...</p><p><span style="font-weight:bold">Pripovedovalka:</span> Brez učitelja, ko smo bili taki kot ta tukaj.</p><p><span style="font-weight:bold">Matičetov:</span> In kje ste vi slišali, od babice ...</p><p><span style="font-weight:bold">Pripovedovalka:</span> Od naših dedkov in babic.</p></div><div class="ss3" id="index-body.1_div.2_div.8_div.7"><h3><span class="head"><span class="pagebreak" id="pb.309"> [309] </span> <span style="font-variant: small-caps">94. Bele deklice se prikažejo</span></span></h3><p>Samo da vam jaz nekaj povem.</p><p><span style="font-weight:bold">Matičetov:</span> Povejte.</p><p>Imela sem osem otrok, veste, osem, in šest jih je umrlo. Samo dva sta tukaj. Bila sem doma, tudi moj mož in manjši otroci, drugi niso bili doma. Ena od hčerk je bila poročena, druga pa je bila v Nemčiji. Zato sem najela dekle, naj služi pri meni. Jeseni smo šli krompir izkopavat. Takrat sem šla po pomoč za naslednje jutro, da mi bojo krompir izkopavali. Tista, ki je služila pri meni, je bila še deklica, in sva šli zvečer, ko so zvonili. Nisva šli daleč, malo po vasi. Greva po vasi, pri neki hiši pa mi je tista deklica rekla (če boste kaj razumeli), držala me je in mi rekla, tiho prišepnila: »Tukaj gresta dve.« Jaz nisem videla, ona ju je videla, jaz ne. Ko sva že prišli ven na pot, sva se dogovorili, da bova šli do tiste hiše. Bila sem z leve strani in tam je bila živa meja. (...) Pri živi meji je stalo belo dekle. Stalo je belo dekle, jaz sem pa šla in jo strmo gledala. Hotela sem reči: »Ne, ne, kaj pa ti tu stojiš?« Kljub temu nisem rekla.</p><p>Ko sem se obrnila nazaj proti poti in gledala dol, sta bili tam še dve takšni veliki dekleti. Tisti sta že šli nazaj. Ko sem se pa spet obrnila nazaj, da bom šla v tisto smer, sem tam videla spet eno takšno manjše dekle. Tudi ona je imela belo obleko in veliko pentljo. Služkinji, ki je bila z menoj, sem rekla: »Pridi zdaj, bova tekli in zgrabili to deklico. Potem bova videli, čigave so te deklice v belih oblekah.«</p><p>Tista deklica pa se ni oddaljevala. Bila je zmeraj na istem mestu. Nič naprej, pa je kljub temu nisva mogli prijeti. Malo je bilo treba iti okoli vogala. Ko sva pritekli okoli, deklice ni bilo več tam. Jaz sem vstopila v tisto hišo, tudi ona je prihajala sem. Ko sva pritekli v hišo, niti pozdravila nisem, vstopila sem in rekla: »Koga imate tukaj?« Gospodar pravi: »Nikogar ni.« Gospodar je stekel ven in gledal okoli, če je kdo tam, pa ni bilo nikogar. Nikogar ni bilo tam. Čez eno leto pa mi je umrla hči, potem še mož in kasneje še štirje. Vidite, umrli so mi štirje. Tako.</p><p><span style="font-weight:bold">Matičetov:</span> Vi mislite, da je to res bilo ...?</p><p><span style="font-weight:bold">Pripovedovalka:</span> To sem jaz videla!</p><p><span style="font-weight:bold">Matičetov:</span> To belo ženo ...</p><p><span style="font-weight:bold">Pripovedovalka:</span> To se mi je tako prikazalo. To je bil čudež. To je bil čudež. Takrat so mi umrli štirje. Leto dni prej sem jaz to že videla.</p></div><div class="ss3" id="index-body.1_div.2_div.8_div.8"><h3><span class="head"><span style="font-variant: small-caps">95. Dekle je kačo hranilo</span></span></h3><p>- Tudi to so nekoč govorili, da je tukaj nekje pod mostom bila baje nekoč kača. In je otroke hranila. Je bilo to res?</p><p>- Tukaj ja, tako so pravili, na hribu pri črni hiši ... je pazila na otroke. Tisto dekle je bilo iz Sakalovcev in je imelo moža z Židove. Govorili so, da je to tista ... Ja, takrat je bila morda bolna in je govorila, da je tukaj pod mostom kača. In jo je baje hodila hranit. Da jo je ona hranila.</p><p><span style="font-weight:bold">Matičetov:</span> Kačo je hranila?</p><p><span class="pagebreak" id="pb.310"> [310] </span><span style="font-weight:bold">Pripovedovalka:</span> Ja, kačo je hranila.</p><p>- Ženska?</p><p>- Tisto dekle, ja. Bilo je tako, da je pazila na otroke. Neko žensko je pičila kača. Ugriznila jo je in je ni spustila. Za rešnje telo je poslala služkinjo po deteljo, naj gre. In ni hotela iti. Ona ne bo šla, ker je velik praznik. Takrat pa je gospodinja rekla, da bo šla sama, ni hudiča. In prinese. In ko je odšla tja, jo je baje kača zagrabila za levo dojko in je ni spustila. In je tam pri nekem križu naslikana, jaz nisem šla pogledat. Tukaj so govorili, da je bilo baje naslikano.</p><p><span style="font-weight:bold">Matičetov:</span> V katerem kraju je bilo to naslikano?</p><p><span style="font-weight:bold">Pripovedovalka:</span> V Rakičanu pri Soboti.</p></div><div class="ss3" id="index-body.1_div.2_div.8_div.9"><h3><span class="head"><span style="font-variant: small-caps">96. Pesjan – smrt</span></span></h3><p>Nekoč so imeli navado, da so se takrat, ko je pri hiši kdo umrl, zbrali ljudje. Na začetku so zvečer molili k Bogu, kasneje pa so se skupaj usedle kakšne stare pevke in začele peti. Tam v tistih pesmih se je pojavil tudi pesjan. To je žival, ki ima samo eno oko na sredi čela, to je smrt, ki pobira ljudi, ki umirajo. Tisto je bilo o pesjanu, drugače se nikoli ni slišalo tukaj v vasi o pesjanih, kaj da so. Ne vemo, kakšne živali so bili.</p></div><div class="ss3" id="index-body.1_div.2_div.8_div.10"><h3><span class="head"><span style="font-variant: small-caps">97. Šaljivka o stari ženi in smrti</span></span></h3><p>Nekoč je živela stara ženska, ki si je – sirota – po gozdu nabirala drva. Zelo težko jih je nabirala, je pa veliko nabrala in drv ni mogla dvigniti. Rekla je: »O, ti življenje žalostno! Zakaj ne prideš, smrt, da bi me odnesla?« Smrt pa je prišla. Takrat je ženska hitro rekla: »Ne, ne, da bi me odnesla, raje mi dvigni drva in jih pomagaj odnesti domov!« To je bilo, drugega pa ne. Kričala je: »Zakaj, ti smrt, ne prideš, da bi me odnesla?« Smrt je prišla, da bi jo odnesla, ona pa je rekla, naj ji dvigne drva.</p></div><div class="ss3" id="index-body.1_div.2_div.8_div.11"><h3><span class="head"><span style="font-variant: small-caps">98. Grobar gre za stavo na grob</span></span></h3><p>Bila je neka gostilna. Tam so pili fantje, med katerimi je bil tudi grobar ...</p><p><span style="font-weight:bold">Matičetov:</span> Je bilo to na Seniku?</p><p>Ja, na Gornjem Seniku, tu poleg pri Cifru je bilo pokopališče. Pili so, grobar je tistega dne kopal jamo in jama je bila izkopana. Pri tem je izkopal lobanjo, ki je tam ležala. Ko so tam v gostilni pili, so rekli: »No, kateri bo tisto glavo sem prinesel? Dobil bo veliko denarja.« No, eden se je podal. »Jaz bom prinesel!«</p><p>Za veliko denarja so stavili, tisti pa je šel. Ta, ki je ponudil denar, je pa stekel stran. Noter v grob, noter v luknjo in je bil tam notri, ko naj bi tisti prišel. Saj bi moral drugače veliko plačati. Tisti je šel in vzel glavo s kostjo, drugi pa je iz jame kričal: »Pusti mojo glavo!« Tisti je šel malo dalje. Drugi pa je le kričal: »Pusti mojo glavo!« Še je naredil <span class="pagebreak" id="pb.311"> [311] </span>nekaj korakov, drugi pa je tretjič zakričal: »Vrni mojo glavo!« Tisti pa: »Tukaj jo imaš pa jo pojej!« In je vrgel lobanjo drugemu v glavo in ga ubil tam notri v grobu. Ko se je tisti vrnil brez glave, ko ni prinesel kosti, med njimi ni bilo tistega, s katerim je stavil. Takrat so se pogovarjali: »Kje pa je ta? Kje pa je ta?«</p><p>Šli so ga iskat, našli so ga v grobu mrtvega. S tisto lobanjo ga je ubil. Stavila sta za veliko denarja, pa ga je ubil. Nevedé. Tako se je to zgodilo.</p><p><span style="font-weight:bold">Matičetov:</span> Je bila to resnica?</p><p><span style="font-weight:bold">Pripovedovalec:</span> Resnica je bila.</p></div><div class="ss3" id="index-body.1_div.2_div.8_div.12"><h3><span class="head"><span style="font-variant: small-caps">99. Ponoči je v pristavi strašilo</span></span></h3><p>Bil je tam neki fant, ki je rekel: »Jaz se ne bojim!« Zakaj so se bali, on se ne boji. On bo ležal pri vratih, če kaj pride. Tam je ležal. Enkrat opolnoči ga je vrglo tja čez na šestega (človeka). Tako se je ustrašil. Ni več zganjal norčij, ker se je ustrašil. Tam je vselej nazaj hodilo. Nekaj je. Tista pristava tam je bila zakleta. Delavci sploh niso imeli miru. Ko so ugasnili luči, je tam zmeraj nekaj rožljalo in hodilo, okoli pristave je jezdilo in včasih pokalo. To so pripovedovali, da se je zdaj dogajalo, nedavno.</p></div><div class="ss3" id="index-body.1_div.2_div.8_div.13"><h3><span class="head"><span style="font-variant: small-caps">100. Na sveto noč</span></span></h3><p>Če je bil kdo trdne narave – takih je bilo malo – ampak pravijo, da je bil nekoč nekdo, ki je stopil na štor, na katerem cepijo drva v drvarnici. Naj stopi na štor in gleda med nogami na sleme. Takrat bo videl, kaj tam delajo s tistim. Mora pa vzdržati, to mora početi vse do takrat, dokler traja maša. Mora vzdržati. Če pobegne, se spusti nanj. Takrat se spusti nanj in bo konec z njim.</p><p>Au, to so stari ljudje ... Tega je veliko, na sveto noč ...</p></div><div class="ss3" id="index-body.1_div.2_div.8_div.14"><h3><span class="head"><span style="font-variant: small-caps">101. Ponoči vidi mož jezdeca</span></span></h3><p>Ko je moj mož bil še fant, na Madžarskem pred štiridesetimi leti, je kuril stroje, ko so mlatili. Zjutraj je moral vselej zgodaj oditi, ves teden je pri stroju spal. V soboto pa je odšel domov in se vrnil v ponedeljek zgodaj zjutraj. On se je moral vedno prej vrniti, kot so prišli delavci, takrat je namreč morala peč že obratovati, da je stroj mlatil.</p><p>Nekoč se je ponoči zbudil, vstal in šel. Bilo je daleč na Meksiki in je šel na drugo pristavo, na László-marof je peljala dolga cesta. Strašno dolga, nekaj kilometrov, moral je iti tja. Ko je šel po poti, je naenkrat zaslišal konjska kopita, da je jezdil huzar. Videl je, da je jezdil in hitel. Malo se je umaknil, tisti pa je hitel. Ko je prišel blizu njega, je naenkrat zaslišal »kvik« in v jarek je skočil maček in ni bilo ničesar več. Prestrašil se je, je pa vseeno nadaljeval pot. Ko je prišel na mesto, kamor je bil namenjen, kjer je spal, se je spravil v tisto luknjo. Bilo je blizu polnoči. Ustrašil se je in začel pripovedovati, <span class="pagebreak" id="pb.312"> [312] </span>kako je bilo. Tam pa so bile nekoč vislice, kjer so obešali, in tam je nekaj vseskozi hodilo nazaj. Po polnoči je imelo moč. Tako je enkrat tisti jezdil in odhitel mimo njega.</p><p>Takrat je videl, kaj to je, in se prestrašil. Prej ni vedel, mislil je, da je jutro. Ko je prispel in pogledal na uro, je videl, da je bila polnoč, ko je šel tisti mimo njega. Le toliko, da se je takrat prestrašil. In je rekel, da tukaj zmeraj hodi ponoči, in tam notri, kjer so spali, je tudi hodilo ponoči. Ženske ponoči nikoli niso šle ven, vse so zbudile, štiri, pet, da bi šle, če so kaj rabile. Ponoči je namreč vedno hodilo okoli hiše.</p><p><span style="font-weight:bold">Matičetov:</span> Kje je to bilo?</p><p><span style="font-weight:bold">Pripovedovalka:</span> Na Meksiki. Na Madžarskem.</p></div><div class="ss3" id="index-body.1_div.2_div.8_div.15"><h3><span class="head"><span style="font-variant: small-caps">102. Podoba ženske v Svetem Križu</span></span></h3><p>Pri Svetiču pa so upodobili žensko, ki jo je moški nesel na križu. Ženska je tako sedela na vrhu. Ni namreč križ tako težak, temveč ženska. Če je katera zelo slaba, je to zelo težak križ. Takrat so (…) hodili na pokopališče gledat. Kaj je bilo naslikano, tega jaz ne vem. Tudi jaz sem šla, ampak nisem ničesar videla.</p></div><div class="ss3" id="index-body.1_div.2_div.8_div.16"><h3><span class="head"><span style="font-variant: small-caps">103. Mora</span></span></h3><p>Mora (prikazen) se je tako usedla nanje in jih tlačila in oni se sploh niso mogli premakniti. Roko jim je v usta porinila. In oni so zmeraj porinili vanjo iglo, in ko so jo z iglo vbodli, je izginila. Tako nam je njihov dedek pripovedoval.</p><p><span style="font-weight:bold">Matičetov:</span> Kaj je to <span style="font-style:italic">šnjava</span>, ta beseda?</p><p><span style="font-weight:bold">Pripovedovalka:</span> Šnjava? Kako bi jaz lahko to povedala?</p><p><span style="font-weight:bold">Matičetov:</span> Šnjava?</p><p><span style="font-weight:bold">Pripovedovalka:</span> Tega ne vemo, kako je to, tako pravo ...</p><p>Nekaj se usede na prsi in pritiska in tlači ...</p><p><span style="font-weight:bold">Matičetov:</span> Ponoči?</p><p><span style="font-weight:bold">Pripovedovalka:</span> Ponoči in se je ne dá rešiti. Tisto je šnjava.</p><p><span style="font-weight:bold">Matičetov:</span> Kako da so ...?</p><p><span style="font-weight:bold">Pripovedovalka:</span> Z iglo so jo vbodli, ko je bila igla, je bilo baje v redu. Konec je bilo z njo. Takrat so se že lahko premikali. Takrat je odšla, to dobro vem, ker mi je dedek tako pripovedoval.</p></div><div class="ss3" id="index-body.1_div.2_div.8_div.17"><h3><span class="head"><span style="font-variant: small-caps">104. Dekle se noče podpisati v vragovo knjigo</span></span></h3><p>Neka mlada ženska mi je pripovedovala v Ameriki. Ko je bila tukaj doma, v tej stari državi, je rekla, da se bo za čarovnico učila. In je tudi šla. Ampak kam je morala iti? Na križpotje. Kjer je križ, tja je morala iti na pot. Ko je bil prvi mladi petek, je šla. In ko je prispela h križu, je prišel vrag in ji prinesel knjigo. Da se mora vanjo podpisati. Ko je <span class="pagebreak" id="pb.313"> [313] </span>ona to videla, je zbežala domov in ni več šla tja. Ona tega ni hotela. Te zgodbe ni naprej. To mi je ona kar tako pripovedovala.</p><p><span style="font-weight:bold">Matičetov:</span> Je bila z vami?</p><p><span style="font-weight:bold">Pripovedovalka:</span> Z mano, ja, bili sva skupaj.</p></div><div class="ss3" id="index-body.1_div.2_div.8_div.18"><h3><span class="head"><span style="font-variant: small-caps">105. Inženir, fajamangli</span></span></h3><p><span style="font-weight:bold">Matičetov:</span> Kaj ste vi slišali o <span style="font-style:italic">fajamanglijih</span>? Kaj so bili? Kaj ste vi slišali, zagotovo so kaj govorili ...</p><p>Ja, <span style="font-style:italic">fajamangliji</span>, o njih so govorili, da radi letajo ponoči po kakšnih mejah. Tudi to so govorili, da tisti inženir leta tam, ki jim je zemljišče delil in je enemu veliko odmeril, drugemu pa malo. In tisti, ki mu je premalo odmeril, ga je preklel. No, in zdaj nima mesta na drugem svetu. In zdaj nazaj hodi in želi tam popraviti mere. In tisti je kot kakšen plamen, so govorili. Jaz ga nisem videl, toda nekoč je veliko ljudi govorilo: »Spet sem videl fajamanglija, spet sem videl fajamanglija.«. No, tisto je neka takšna para, ki pride iz zemlje, ko se zemlja pari. In para pride ven, saj tisto leta tudi podnevi, le da ga podnevi nihče ne vidi, ker je svetlo. Ponoči se pa vidi. Zdaj tega več ni. Pravijo, da prekleti inženirji nimajo pokoja na drugem svetu in hodijo nazaj, radi bi namreč popravili škodo, ki so jo povzročili. To je o fajamanglijih.</p></div><div class="ss3" id="index-body.1_div.2_div.8_div.19"><h3><span class="head"><span style="font-variant: small-caps">106. Inženir, fajermandl</span></span></h3><p>Jaz sem tako slišala, da so na njivi pokopali kakšno žival, je bila noter zakopana in je gnila. In tista je spuščala pline, ki so jih ponoči videli, podnevi pa ne, ker je podnevi tako svetlo. V nočni temi pa je žareče letalo, če so kaj pokopali, da bi zgnilo.</p><p><span style="font-weight:bold">Matičetov:</span> Kaj so rekli ti stari?</p><p>Rekli so, da letajo inženirji po mejah. Ki so umrli in tam niso imeli mesta. Fajermandl. Niso imeli mesta, ker niso dobro izmerili, nekomu so odmerili malo več, drugemu pa premalo. In so jih prekleli.</p></div><div class="ss3" id="index-body.1_div.2_div.8_div.20"><h3><span class="head"><span style="font-variant: small-caps">107. Fajamangli</span></span></h3><p>Ko sem bil še fant, smo ponoči hodili. Šla sva domov zvečer okoli enajste ure. In dva sva bila. Za nama je svetilo. »Ja, to ti zdaj pride, fajamangl.« Prišlo je do naju in naenkrat udarilo v tla in postala je tema. Midva pa sva tekla dalje. Tako je bilo takrat, to je bila resnica.</p><p>To je bilo okoli Matjaševcev izven vasi. To je resnica, to se ve, da so fantje hodili ponoči. In za nama je svetilo, svetilo. In tako lepo je pred nama padlo in izginilo. Midva sva pa tekla.</p></div><div class="ss3" id="index-body.1_div.2_div.8_div.21"><h3><span class="head"><span class="pagebreak" id="pb.314"> [314] </span> <span style="font-variant: small-caps">108. Fajamangli</span></span></h3><p>Vozil je iz Monoštra. In ponoči ... Ja, moj oče je vozil in je peljal pozno domov iz Monoštra. Videl je <span style="font-style:italic">fajamanglija</span>, ki je letal. Župnik pa ni vedel, kaj to zdaj leti, kaj je. Molil je k Bogu in se prekrižal. Konji pa niso šli z mesta, ker je pred konji čez letelo. To je resnica, to je bilo pred petdesetimi leti.</p></div><div class="ss3" id="index-body.1_div.2_div.8_div.22"><h3><span class="head"><span style="font-variant: small-caps">109. Fajerman</span></span></h3><p>Moja mati je rekla, da je bil oče v gostilni in je prišla za njim z majhnim otrokom. In oče ni hotel iti domov, ker je bil že pijan. Mati je morala iti sama domov. In je prišla ven in je bila trda tema in se je spotaknila in rekla: »Naj nekdo pride, da mi bo svetil, da bom lahko prišla domov.« Takrat je priletel <span style="font-style:italic">fajerman</span> in ji svetil do doma, da je po poti videla celo iglo. Tako je svetil. No, pa jo je pospremil domov.</p><p><span style="font-weight:bold">Matičetov:</span> Kaj mu je rekla?</p><p><span style="font-weight:bold">Pripovedovalka:</span> Nič.</p><p><span style="font-weight:bold">Matičetov:</span> Je rekla Bog poplačaj?</p><p><span style="font-weight:bold">Pripovedovalka:</span> Nič, nič.</p><p><span style="font-weight:bold">Matičetov:</span> Se ni bala?</p><p><span style="font-weight:bold">Pripovedovalka:</span> Bala se je, bala, toda on ji ni nič govoril in ona njemu prav tako ne.</p><p><span style="font-weight:bold">Matičetov:</span> Kako je bil oblečen, tega ni rekla?</p><p><span style="font-weight:bold">Pripovedovalka:</span> Škornje je imel, lepo očiščene čevlje, nekaj velikega in lepe rokavice na rokah. In tako je šel sam. Kakor je ona šla, tako je tudi on šel.</p><p><span style="font-weight:bold">Matičetov:</span> Kako mu je rekla?</p><p><span style="font-weight:bold">Pripovedovalka:</span> <span style="font-style:italic">Fajerman</span>, <span style="font-style:italic">fajemandli</span>.</p></div><div class="ss3" id="index-body.1_div.2_div.8_div.23"><h3><span class="head"><span style="font-variant: small-caps">110. Merarji, fajamangli</span></span></h3><p>To so baje merarji, so bili nekoč inženirji. In so prekleti. In na drugem svetu nimajo mesta. Zato pa letajo po mejah tako žareče. To so ti <span style="font-style:italic">fajamangliji</span>, pravijo.</p><p>No, in sem se jaz peljal s konji domov iz Monoštra in se je tisto ponoči videlo. In se je z mano peljal gospod župnik. In me je vprašal, kaj to je. Rekel sem, da <span style="font-style:italic">fajmandl</span>. On tega še nikoli ni slišal ali videl in se je bal in se povlekel bliže k meni.</p></div><div class="ss3" id="index-body.1_div.2_div.8_div.24"><h3><span class="head"><span style="font-variant: small-caps">111. Lucifer</span></span></h3><p>Zdaj tega več ni. Nekoč, pred sto leti je hodil Lucifer. Tak, ki je jahal, žareči. Od ene strehe do drugega vrha. Sedel je na dimniku in jedel kašo.</p><p><span style="font-weight:bold">Matičetov:</span> Zakaj ga dandanes ni več?</p><p><span class="pagebreak" id="pb.315"> [315] </span><span style="font-weight:bold">Pripovedovalka:</span> Pa kaj jaz vem. Kako naj naprej pripovedujem, če drugega ne vem. Na dimniku je jedel kašo.</p><p>Vlačil je verigo (...)</p><p>Tega pa res ne bom govorila.</p></div><div class="ss3" id="index-body.1_div.2_div.8_div.25"><h3><span class="head"><span style="font-variant: small-caps">112. Prikazni na meji – Lucifer</span></span></h3><p>Nekoč so se ljudje za meje tožarili ali pretepali. Tam je pozneje hodil Lucifer. In je zvečer zakuril velik ogenj in kar naenkrat je postal velik in žareč in je vlekel verigo gor in dol po tistih mejah, je kar naprej vlačil verige. In je tam meril.</p></div><div class="ss3" id="index-body.1_div.2_div.8_div.26"><h3><span class="head"><span style="font-variant: small-caps">113. Fant, ki se je naučil pinjiti</span></span></h3><p>Neki fant je ljubil dekle, ki je bilo siromašno, on pa je bil bogat. Siromašni pa so veliko bolje živeli kot ta fant. Nekoč ji je fant rekel:</p><p>»Poslušaj, kako to, da smo mi kmetje, pa ne moremo tako dobro živeti kot vi. Pravijo, da vi bolj mastno jeste kakor mi.«</p><p>»A, veš, naša mati imajo v eni škatlici mazilo, in ko malo mleka v pinjo vlijejo pa s tisto škatlico okoli potegnejo, se pinja napolni in lahko kar naprej pinjijo.«</p><p>Zdaj ji je on rekel, naj mu malo dá tisto škatlico, malo mazila. Ona mu ga je zares dala. On ga zjutraj prinese domov in materi pravi:</p><p>»Mati, če imate kaj smetane, prinesite, jaz bom pa pinjil.«</p><p>»Kaj hudiča pa ti je zdaj na pamet prišlo, da boš ti pinjil, saj tega vendar nikoli nisi delal.«</p><p>»Ne sprašujte, le dajte.«</p><p>Ni začel tam v sobi, kjer so bili ljudje, temveč je odšel ven. Zlil je malo mleka v pinjo, malce potegnil okoli in posoda je postala polna. Pinjil in pinjil je nekaj časa, naenkrat pa mu hudič na vrata potrka. Ko odpre, mu pravi:</p><p>»Veš kaj, če hočeš s tem mazilom pinjiti, se moraš podpisati v mojo knjigo in devetkrat priseči, da nikoli ne boš ne k Mariji ne k Bogu molil.«</p><p>On se je malo prestrašil in nekaj časa gledal, gledal, naenkrat pa je zgrabil pinjo in jo jezno vrgel v hudiča. »Bom se ti že jaz podpisal!« Tako je to naredil.</p></div><div class="ss3" id="index-body.1_div.2_div.8_div.27"><h3><span class="head"><span style="font-variant: small-caps">114. Fant in njegova gospodinja</span></span></h3><p>Bil je človek, ki je služil na Nemškem. Tisti fant je bil iz Sakalovcev. Vsakič so šli k maši, gospodinja pa nikoli, bila je vselej doma. Fant si je mislil: »Kako to, da ta gospodinja nikoli ne gre k maši, ostali pa grejo vsi.«</p><p>Neke nedelje – miza je bila v kuhinji pri štedilniku, za mizo pa je bila klop – se je tam ulegel in močno smrčal, kakor da bi spal. Zbujajo ga, naj gre k maši. A bolj ko so ga gnali, bolj je smrčal. Ni pa spal. Opazoval je gospodinjo, kaj doma počne. Hej, zdaj pa <span class="pagebreak" id="pb.316"> [316] </span>vsi ostali grejo k maši. Gospodinja pa je prinesla velik škaf pa neko vislico – kakor je bila nekoč metlica – in je tisto pustila pri škafu. Takrat so na škaf splezale krastače in izpljuvale za cel škaf smetane. On je vse tisto videl. In kar spal naprej.</p><p>Zdaj je gospodinja tisto odnesla ven in se na debelo namazala po vsem telesu. Po siroti se je najbolj namazala in rekla:</p><p>»Preko šibja, preko trnja, preko borov, preko dolov, boca frnc!« In je odletela.</p><p>Zdaj je ostal tam sam. Ni spal in je vstal. Našel je kapljico, jo pobral in se z njo namazal. Povedal je prav tako in odletel. Priletel je tja, kjer je bila gospodinja, notri v župnijsko klet. Tam so bile že tri. Vsega je bilo, krofov, mesa, in vse so že jedle. Gledale so zelo prestrašeno, ko je prispel on. Ona mu reče: »Ja, kaj pa ti iščeš tukaj? Veš, me te pa zdaj kar tukaj pustimo!«</p><p>»Ja, če me pustite, vas bom razkril.«</p><p>Tako ga niso smele pustiti v kleti, morale so ga izpustiti. Le da je on moral peš domov, gospodinja pa je spet letela. Tako so nekoč take močne čarovnice bile. Tisti fant pa ni več ostal tam, odšel je. Ni bil več tam, ni mu dišalo jesti, ker je vse tisto videl.</p></div><div class="ss3" id="index-body.1_div.2_div.8_div.28"><h3><span class="head"><span style="font-variant: small-caps">115. Čarovnice</span></span></h3><p>Ob prazničnih dnevih, ne le za sveto noč, temveč za vsak veliki dan, za veliki petek in veliko soboto. Tam spodaj v naši vasi je Sabatin Kovač, ki je nedavno umrl, tisti je nekoč na veliki petek vstal, ker ga je oče zbudil, naj mu obesi gor tele, ker ga bojo zaklali in za veliko noč pojedli. Vstal je in obesil gor tele. »Ja, zdaj ne bom več šel spat, zdaj vzamem puško in grem ven na cesto in ustrelim zajca.«</p><p>Zares je šel ven na cesto in tam, kjer so Djančijeve njive, videl sedeti zajca. Mislil si je: »Šel bom dol, tu spodaj in ga od tam ustrelim.« Šel je dol, tam spodaj, in ko je že skoraj prišel do gozda, je videl, da sta bila tam že dva zajca. Šel je naprej tam spodaj, da ustreli oba zajca. Tudi zajca sta se napotila od zgoraj navzdol. Ko je prispel tja dol, skoraj do konca, kjer je bil ogon in tista Ručkina njiva, je zavil ... Tam je pripravil svojo puško, imel je puško na dve cevi, nameril jo je med dva bora in obe cevi hkrati sprožil: »Dum ... Dum ...« Samo dim je ostal za tistim. Gleda, čaka, da se je dim malo razkadil. Zdaj pa je videl, da so bili že štirje zajci, ki so na dveh nogah proti njemu plesali. Zdaj je dal puško pod pazduho in vzel v roke copate in se odklatil proti domu. Gor do ceste se ni ustavil, ko pa je pritekel na cesto, se je oziral nazaj, če ne tečejo za njim. In to na veliki petek. V velikem tednu, saj to so praznični dnevi, se je to zgodilo Sabatinu Kovaču in je resnica. Tudi jaz sem bila nekoč pri Djirejšnjih, skupaj s kovačem, in sem ga vprašala, če je to res. To sem namreč slišala. Ampak ali je resnica? Ja, res je. Sam mi je rekel. Da je bila resnica, tako je bilo.</p></div><div class="ss3" id="index-body.1_div.2_div.8_div.29"><h3><span class="head"><span style="font-variant: small-caps">116a Čarovnice odvzamejo govor</span></span></h3><p>To je bilo na Verici tako, kajti zgodilo se je tam pri naših sosedih, tam gor pri tisti hiši. Tisti ljudje so že zdavnaj pomrli.</p><p><span class="pagebreak" id="pb.317"> [317] </span>Tam so bile tri ženske, tri čarovnice. Nekoč pa je prišla mednje neka ženska, one so se prestrašile, da jih izda, in so ji odvzele dar govora. In tista ni mogla več govoriti. Imela pa je veliko otrok, tisti so odšli. Ena je ponoči k oknu prišla, ker so se ji smilili otroci, in rekla: »Veš, Minka,« tako ji je bilo ime, »tega ne izdaj, dokler bomo živeli! Jaz ti vrnem govor, saj imaš otroke. Kaj boš s temi otroki?«</p><p>Pa ji je tista čarovnica vrnila govor in je tista ženska spet govorila. Tista druga pa ji je govor odvzela in ni govorila. Zato je hudič, ah, če ima zla čarovnica veliko moči!</p></div><div class="ss3" id="index-body.1_div.2_div.8_div.30"><h3><span class="head"><span style="font-variant: small-caps">116b Čarovnice</span></span></h3><p>Matere, ki so imele lepe otroke, so se zelo bale in so svoje otroke rade umazale in jih oblekle v razcapane obleke. Govorili so, da jih zato ne umivajo in jim ne dajejo lepih oblek, da jih ne bi kdo uročil. Če je bil kdo uročen, je zbolel. In tam ni bilo zdravnika, ki bi lahko to zdravil. V vasi pa so bile takšne ženske, ki so znale pripraviti neko vodo. So šli tisto žensko prosit, naj naredi vodo, ker če so s tisto vodo umili otroka, je spet ozdravel.</p><p>Česa takega zdaj več ni. Ne mislim, da bi lahko kdo v vasi to naredil. Tam v tistem potoku so vodo jemale, kjer mrliče čez nosijo. Tam pod tistim mostom so nabrale vodo, ki ni tekla nasproti, so vodo pod mostom zajemale. No, pa neke ključe so baje umivale tam notri in neko oglje so nosile in tolkle, pa neke žlice. Pobrati je bilo treba travo s sedmih mejá in tisto je baje uporabljala. Kakor sem slišala od svoje babice.</p></div><div class="ss3" id="index-body.1_div.2_div.8_div.31"><h3><span class="head"><span style="font-variant: small-caps">116c Uročeno govedo</span></span></h3><p>Zdaj pa so še tako navado imeli: če voda ni koristila, so morali od tiste osebe neko cunjo ali kos oblačila prinesti. Tisto so zažgali in s tistim dimom otroka osmodili. Toda to se mu je moralo kar ukrasti, saj tisti ni smel vedeti za to, da so mu kaj odnesli. No, če je bil otrok uročen, je tako lahko ozdravel. Ravno tako je bilo z živino, ne samo z otroki. Če je imel kdo lepe telice ali bike ali krave, so jih prav tako uročili. In takrat so ravno tako imeli zdravila, s katerimi so jih zdravili. Ali oprati ali osmoditi ali nekaj ... ne vem pa, če koristi ali ne.</p><p>Nekoč je bilo to zelo razširjeno in še zdaj se govori, da nekateri rečejo: »Joj, joj, da mi kdo ne uroči goveda, ker je govedo lepo.« Nekateri nočejo, da bi kdo vstopil v hlev, da bi si ga ogledoval, ker lahko uroči živino ali svinje ali kar koli takšnega je. Na otroke so bili v starih časih zelo občutljivi.</p><p>To danes več ne velja, ne. Zdaj so že bolj razsvetljeni časi. Zdaj že zdravniki zdravijo bolezni, ne pa stare babe in stari dedi.</p></div><div class="ss3" id="index-body.1_div.2_div.8_div.32"><h3><span class="head"><span style="font-variant: small-caps">116d Čarovno zdravljenje</span></span></h3><p>Prej sem še nekaj pozabil povedati o tem, če koga uročijo. Če je tisti pogledal otroka ali živino in po tistem pogledal dol v tla, je tisto preminilo. Dete je umrlo ali govedo je <span class="pagebreak" id="pb.318"> [318] </span>poginilo. Zaman so tam pripravljali vodo ali prali ali umivali ali žgali. Če pa je pogledal od strani, če ni pogledal na tla, je še bila pomoč. Na tla ni smel pogledati, ker bi takrat poginilo govedo ali svinja. Če pa je šlo za človeka ali otroka, tisti je moral umreti. In ni bilo zdravnika. In ni bilo vode in ne sežiganja in ne ničesar. To sem prej pozabil.</p></div><div class="ss3" id="index-body.1_div.2_div.8_div.33"><h3><span class="head">"/&gt; <span style="font-variant: small-caps">116e Zle oči</span></span></h3><p>To so govorili, da takšne oči škodijo. Če je dete tri velike petke sesalo materine prsi, je tisto dete ali človek ... tiste oči so bile škodljive za človeka ali živino.</p><p>Vsem pridelkom je škodil človek, ki je tri velike petke sesal.</p></div><div class="ss3" id="index-body.1_div.2_div.8_div.34"><h3><span class="head"><span style="font-variant: small-caps">116f . Čaranje v hlevu</span></span></h3><p>Pri hlevu. V svinjakih, kjer so imeli svinje, in v hlevih. Obstajajo mesta, kjer zelo pazijo, celo ponoči pazijo, naj nihče ne hodi tam okoli, da ne bi kaj začaral. Pri živini ni bilo blagoslova, kot mi pravimo, ali v štali. Pravijo, če kakšne kosti nastavijo pod mostnico ali v jasli ali v svinjakih pod koritom, tam živina ne bo rastla in se bojo zaman trudili, ne bojo imeli pridelka. To so že v starih časih pripovedovali, da so jih našli notri v svinjaku ali štali. Bili so takšni, ki so dobre hleve imeli, niso bili še gotovi, vendar niso imeli pridelka. Hleve so podrli, no, in tu in tam našli kaj nastavljenega. Takrat so rekli, da zato ni bilo sreče pri živini, ker so bili začarani.</p></div><div class="ss3" id="index-body.1_div.2_div.8_div.35"><h3><span class="head"><span style="font-variant: small-caps">117. Čarovnica – krastača</span></span></h3><p>Lani smo želi na polju in imeli pomočnika, ta nam je pomagal. Števakin Pejpi je bil, on rad hodi ljudem pomagat. Doma nima toliko dela in hodi kosit seno in tudi žet. Imeli smo kosilo in tam sedeli, ko je po strnišču prišla krastača. Človek težko prenaša to žival in jo rad odvrže z njive ali jo spodi. Tudi mi smo jo hoteli pregnati, odvreči. On pa je rekel: »Aj, pustite, naj bo. Nič ni treba narediti.«</p><p>Kaj je že bilo, tudi v Avstriji sta gospodar in gospodinja žela in jih je bilo še nekaj, ki so pomagali, in je prav tako prišla blizu krastača. Gospodar je vzel koso, da bi jo ubil. Gospodinja pa je rekla: »Ah, pusti jo, pusti, ne ubijaj je, naj živi.« In je še hrano vzela, so imeli neke cmoke, in je en cmok vrgla krastači, ki ga je ta tudi pojedla. In je izginila in je niso več videli. No, in so dalje želi in je bilo vse dobro.</p><p>V kratkem pa je bil sejem v sosednjem mestu. In sta onadva šla na sejem, gospodar in žena. Ko sta prišla na sejem, se jima je pridružila gospa. Onadva je nista poznala, ona pa je rekla, da ju pozna, da sta dobra človeka. »Gospodinjo imam rada pa gospodarja tudi. Vsakemu bom kupila majhno darilo.« In je šla in je gospodinji prinesla lep robec za na glavo, mi pravimo ruto, in kravato, tisto ob praznikih zvežejo okoli vratu. Ne vem, kaj je pravo ime. »To nesita s seboj za spomin.«</p><p><span class="pagebreak" id="pb.319"> [319] </span>Vsak nese svoje darilo domov. No, in se pogovarjata: »Kako to, da nama je ta to zdaj kupila? Saj ji nikoli nisva nič dobrega storila, ona pa pravi, da sva dobra človeka. Gospodinjo imam rada, pa vas, gospodar, prav tako, pravi.«</p><p>Prideta domov, a njemu je bila čudna tista kravata, ni je hotel nositi. Šel je, je bil blizu hiše sadovnjak in lepa sadika, zvezal je kravato okoli nje. Gospodinja pa je svojo ruto nosila na glavi. No, v kratkem je začela tista sadika veneti, listje se je sušilo in sadika se je posušila. No, potem so rekli, da je bila to čarovnica, ki jo je hotel gospodar tam ubiti, gospodinja pa tega ni pustila in ji je celo hrano dala. No, in to je bila tista ženska, ki jima je kupila darilo na sejmu. Pravijo, da se čarovnice rade prikažejo v podobi krastače.</p></div><div class="ss3" id="index-body.1_div.2_div.8_div.36"><h3><span class="head"><span style="font-variant: small-caps">118. Čarovnica jaha hlapca</span></span></h3><p>Nekoč je živel kovač, ki je imel dva pomočnika. Eden od njiju je izgledal slabo, drugi pa dobro. Mojster ga je vprašal: »Ti, kako pa to, saj dobivata oba enako hrano in opravljata enako delo, ti pa tako slabo izgledaš? Drugi pa ne.«</p><p>Tudi prijatelj mu je rekel: »Vidiš, jaz nič ne morem. Saj imava oba enako delo, in se ti kar naprej pritožuješ, da si zjutraj zmeraj utrujen, ko vstaneš.« On pa se je prijatelju potožil: »Ja, prijatelj, ti ne veš, kaj je. Jaz moram ponoči postati konj. Ponoči pride ženska, ki da uzdo name, in jaz moram vso noč biti konj in vso noč sedi na meni in jo moram nositi.« Rekel je: »Ti, prijatelj, jutri se uleži na mojo posteljo, jaz pa bom ležal na tvoji. Pa bom videl, kako to bo.«</p><p>Res, naslednji večer se je ulegel v njegovo posteljo, zamenjala sta se. Ja, ko je prišla polnoč, je prišla ženska z uzdo v rokah, hotela mu jo je na glavo natakniti. On pa je že slišal šumenje, vzdignil roko in udaril. Odbil jo je, da mu je ni zadela na glavo. Vzel je uzdo in jo dal ženski na glavo. Ja, ženska je v tistem hipu postala konj. Ja, on jo je zajahal in odjezdil. Ja, gleda, ni imela podkev. Odpeljal jo je v kovačnico, tudi prijatelja je zbudil. Podkovala sta jo in jo spustila, naj gre.</p><p>Zgodaj zjutraj je mojster rekel: »Kako to, toliko je že ura, mi pa še nimamo zajtrka in kosila.« Onadva se spogledata in eden reče: »Ja, naša gospodinja je zelo bolna. Včeraj pa ji ni bilo še nič.«</p><p>Mojster gre tja gledat, ona res leži v postelji in je zelo bolna. »Kaj pa ti je?« Ja, nič ni rekla. Tudi pomočnik je pristopil in rekel: »Ja, pod odejo poglejte in ji bo bolje.« Ja, pogledal je, na rokah in nogah je imela podkve. »Ja, kaj je to?« On je povedal, kako se je to zgodilo. Ja, mož ni o tem ničesar vedel.</p><p>Ta pomočnik je pripovedoval. Prvi je rekel: »Ja, vsak dan sem bil konj. Zajahala me je in me peljala daleč v gozd. Tam je bila lepa jasa, veliko se jih je tam zbralo. Tam so se posvetovale. Plesale so in imele ohcet. Saj se bojo proti jutru naveličale. Spet me je zajahala in sem jo moral zgodaj zjutraj peljati domov.«</p><p>»No, jaz nisem o tem ničesar vedel, dobro, da sta mi povedala.« So sklicali srenjo in on je tam pripovedoval, kako je, kako se godi in kakšna je bila njegova žena, ki je bila čarovnica. Obsodili so jo na grmado. Navozili so velik kup. Na sredo grmade so jo posadili, prižgali in jo sežgali.</p><p>To je pripovedoval moj oče.</p></div><div class="ss3" id="index-body.1_div.2_div.8_div.37"><h3><span class="head"><span class="pagebreak" id="pb.320"> [320] </span> <span style="font-variant: small-caps">119. Čarovnice</span></span></h3><p>Tudi to mi je pripovedoval oče, kako je takrat, ko je bil še deček, kot fant hodil ponoči okrog. Skupaj z drugimi. No, bili so zunaj na griču in so prišli noter z gričev. Enemu griču pravimo Grebenšček. Prišli so noter z gričev, ven na pot. No, drugje ne vejo, kako je naša vas razdeljena z griči in dolinami. Pelje pot in teče potok, en jarek in ena dolina.</p><p>Oni so prišli ven na pot in tam videli, da se po dolini nekdo pelje s kolesom. Svetilo je, žareče letelo. Tam so čakali, saj bo že prišlo mimo in bojo videli, kaj je.</p><p>Zares, ko je prišlo dol do poti, je bila neka stara baba z lanterno – kot so bile nekoč, v njih je gorela majhna svečka – in je stokala »hrm, hrm«. Ja, kaj pa ste vi za ena? Baba pa »hrm, hrm«. Stopala je dalje, bila je tam majhna gostilna.</p><p>No, oče je drugi dan pripovedoval, kaj se jim je zgodilo, da se je tam po dolini neka ženska pripeljala z motornim kolesom. Ko je prišla do njih, pa je šla peš. Potem pa se je ta baba še jezila, da si je to baje Fincin Štejfi izmislil, da se baba z motornim kolesom in kolesom vozi. Ne vejo, kaj je tisto bilo, tisto ni šlo peš. Tista baba pa je bila čarovnica. O tem, v kakšni obliki je prihajala dol po dolini, je (moj oče) velikokrat govoril. In ni lagal, ker se je to res zgodilo. Kako se je baba tja pripeljala, ali na metli ali na kolesu ali peš.</p><p>V tistem času so veliko govorili tudi o čarovnicah. Da so jih, ne vem, gor na drevo spravili in jih sem pa tja vodili. To je bila zgodba mojega očeta, ki sem jo pripovedoval. To ni bil <span style="font-style:italic">fajamangli</span>, to je bilo nekaj drugega.</p><p>Pripovedoval je (oče) tudi, kaj se jim je zgodilo, ko so prihajali z gričev. Bili so nekje pri dekletih, saj jih je bilo več. Dva sta bila prav tako pri sosedovih, enemu je bilo ime Miška, drugi pa je bil Jožef. Vstopijo, oče je malo bolj zaostal, ker se je z dekletom dalj časa pogovarjal. Skozi gozd je bilo treba iti, da je prišel na ravno, na pot blizu doma. Ko je prišel iz gozda na jaso, je slišal, da sta druga dva že skočila v domačo hišo, ker so vrata počila. Kako to, da sta ta dva tako hitro stekla? Ja, ustavil se je in videl, da se pred njim nekaj premika. Stoji, tisti počasi stopa, gre proti njemu. No, to je neka pošast. Od vrha do tal je bila vsa bela, velika, široka, visoka, vse. No, kaj neki pa to zdaj bo. Gre k njemu, počasi, počasi stopa, ja, sam ne more uiti, ostali pa so že vsi zbežali. Ni pomoči. Lahko bo kar koli, lahko se zgodi kar koli. Vseeno ni zbežal ali kaj takega. Stopil je nazaj in našel sadiko z majhnim kolom, na katerega je bila privezana. Skočil je tja po tisti kol in ga dvignil: »Razbijem te, če si božja ali vražja, jaz te zdaj ubijem.« »No, ne nori, Štejfi!« To je bil tudi eden od sosedovih fantov, ki si je dal rjuho na glavo in šel strašit fante. No, še sreča, da (oče) ni zbežal. Je pa zmeraj govoril, da ga smrt išče. Rekel je še, da mu je bilo žal, da ga ni udaril. Njemu se ne bi zgodilo nič, tisti pa takšne norčije zganja, da ponoči straši ljudi. Tudi to je bila resnica.</p></div><div class="ss3" id="index-body.1_div.2_div.8_div.38"><h3><span class="head"><span style="font-variant: small-caps">120. Čarovnice</span></span></h3><p>Neki sosed, kjer sem zdaj doma, je bil še fant. In je imel rad neko dekle v sosednji vasi. Večkrat je hodil tja k njej, ko sta bila mlada. Tista pa mu je nekoč rekla, tisto dekle: <span class="pagebreak" id="pb.321"> [321] </span>»Ti, v sredo pa ne pridi! Drugače lahko zmeraj prideš.« »Kako pa to, da mi zdaj praviš, naj takrat ne hodim? Pa menda nimaš koga drugega rada ...«</p><p>In on je kljub temu prišel tja. Prišel je zraven okna, v sredo, vse polno žensk je bilo. Plesale so in se oblačile. Vsaka je imela neko mazilo, ki si ga je namazala pod pazduho, in je on vse to videl. Pa »hip-hop«, in so vse odšle. On pa je vstopil v tisto hišo in si nekaj od tistega mazila tudi sam namazal. Tudi on je rekel »hip-hop« in prišel na svatbo. Med njimi je plesal, veselo so igrali, jedli krofe, pili vino, vse. Vso noč. Ko pa je postajalo svetlo, se je prebudil. Znašel se je na vrhu nekega visokega bora. Ko je bil na svatbi, je spravil v žep nekaj krofov in lepe kozarce, iz katerih so pili vino. Vse to je spravil v žep, da bo pokazal doma. Zgoraj na drevesu se je zbudil, komaj je prišel dol.</p><p>Ko je prestrašen prispel domov, je segel v žep, (da vidi,) kaj lepega je prinesel domov. Polno konjskih iztrebkov, tisti bokali pa so bili svinjski parklji. In je to prinesel domov, takrat je videl. Tista pa je bila čarovnica, tista njegova. Nikoli več ni šel k njej. Nikoli. To je resnica, to ni laž.</p><p><span style="font-weight:bold">Matičetov:</span> Je bilo to na Seniku?</p><p><span style="font-weight:bold">Pripovedovalec:</span> On je bil s Senika, hodil pa je v Čepince.</p><p><span style="font-weight:bold">Matičetov:</span> Svinjski ...?</p><p><span style="font-style:italic">Pažlot</span>. Svinjski parklji na taci.</p><p><span style="font-weight:bold">Pripovedovalec:</span> Ko svinjo zakoljejo in poparijo, ji nohti odpadejo. In tisto je kot majhen kozarec. Lahko se natoči in kaj popije iz njega.</p><p><span style="font-weight:bold">Matičetov:</span> Kako se pravi?</p><p><span style="font-weight:bold">Pripovedovalec:</span> <span style="font-style:italic">Pažlot</span>. On se je pa ves dan slabo počutil, ves dan, ker je tam na svatbi celo noč pil konjsko scalino in jedel konjsko oné – konjski drek. Skoraj je bilo po njem, tistega dekleta pa nikoli več niti pogledal ni.</p></div><div class="ss3" id="index-body.1_div.2_div.8_div.39"><h3><span class="head"><span style="font-variant: small-caps">121a Čarovnica – krastača podari kravato</span></span></h3><p>Nekoč sta mož in žena žela pšenico. In je žena prinesla možu kosilo. Usedla sta se in jedla. Približala se jima je krastača. In je mož rekel ženi: »Ti, ubij to krastačo, hudiča!« »A, ne, naj bo, naj živi!« je rekla ona. Takrat ji je vrgla cmok, naj ga poje. Krastača ga je pojedla in odšla.</p><p>Naslednje leto je (žena) šla v Mariazell. In je tam prišla neka ženska, ki je rekla: »Ali té pa té ženske ni tu?« »Kako da ne, kaj želite?« »Naj pride sem k meni, da ji bom nekaj povedala.« Takrat je odšla tja in ženska ji je rekla: »Veste, vi ste meni dali cmok. Jaz vam zdaj dam dovolj pijače in jedače in vsega. Možu pa nesite domov kravato, ker me ni ubil.«</p><p>Ženska je pojedla, popila in odšla domov. Pride domov in reče možu: »Ti norec, vidiš, hotel si ubiti krastačo, pa kako lepo kravato ti je poslala.« Mož pa je vzel kravato in jo zvezal na drevo in drevo se je posušilo. Če bi si jo zvezal okoli vratu, bi se on posušil.</p><p><span style="font-weight:bold">Matičetov:</span> To ste slišali govoriti na Seniku?</p><p><span style="font-weight:bold">Pripovedovalka:</span> Na Seniku. Oče mi je to pripovedoval.</p><p><span style="font-weight:bold">Matičetov:</span> Ali ni povedal, pri kateri hiši se je zgodilo?</p><p><span style="font-weight:bold">Pripovedovalka:</span> Ne. Tega pa ni.</p></div><div class="ss3" id="index-body.1_div.2_div.8_div.40"><h3><span class="head"><span class="pagebreak" id="pb.322"> [322] </span> <span style="font-variant: small-caps">121b Krastača</span></span></h3><p><span style="font-style:italic">Krapanca</span> (krastača), potem govorimo še <span style="font-style:italic">žaba</span> in <span style="font-style:italic">korat</span> (rega). Žaba je tista majhna, korat je malo večji, krapanca pa je tista, ki jo najdemo v gozdu in je grda. Tisti mi pravimo krapanca. Korat je manjši, zeleni korat (zelena rega), obstaja pa še bolj črn korat. Vse to je korat. V vodi. Kadar žanjejo s koso in jo najdejo tam na strnišču, tisto je krapanca.</p></div><div class="ss3" id="index-body.1_div.2_div.8_div.41"><h3><span class="head"><span style="font-variant: small-caps">121c Čarovnica – krastača</span></span></h3><p>Tudi to je bilo tam, naprej od Gradca. Neki kmet je kosil žito. Šel je kosit žito in je kosil. V času kosila mu je žena prinesla kosilo. Usedla sta se tam, da bosta jedla. Žena je prinesla cmoke. Vzela sta cmoke in mož je začel jesti. Ona pa je opazila, da je prišla zraven krastača iz strnišča, ven iz snopa ali svežnja, ki je bil pokošen. In žena jo je opazovala. Videla je, da ju tudi krastača gleda. »No, ti, vrzi ji vendar cmok, naj gre s poti.« Nato je on vrgel cmok, krastača ga je pojedla in se počasi odvlekla s poti.</p><p>Naslednje leto je ta človek prišel v Gradec nekaj kupovat, živel je nekje blizu, v tisti pokrajini. Takrat ga je tista ženska, ki je bila krastača, videla skozi okno in ga prepoznala. Klicala ga je, naj se ustavi, naj pride tja. »Veste, nisem pozabila, ko ste kosili žito in je žena prinesla kosilo, cmoke. In ste tudi zame vrgli enega. No, to sem jaz, ta gospa. Za to vam dam jaz ruto, dajte jo ženi.«</p><p>Dala mu je lepo ruto, on pa jo je vzel in krenil proti domu. Doma je povedal, kako je bilo, toda žena rute ni vzela, da bi jo dala na glavo. Je pa on imel sadiko, posajeno sadno drevo. Z ruto je privezal sadiko h kolu, da je veter ne bi polomil. Sadika se je posušila. Tako, če bi ruto dobila žena, bi se ona posušila. Toliko se pove.</p><p><span style="font-weight:bold">Matičetov:</span> Zakaj je ta bila krastača? Ta gospa iz Gradca?</p><p><span style="font-weight:bold">Pripovedovalec:</span> Ne vem.</p><p><span style="font-weight:bold">Matičetov:</span> Se je kaj pregrešila?</p><p><span style="font-weight:bold">Pripovedovalec:</span> Ona se je spremenila v krastačo, je pa bila tudi tako dobra. Nekoč so govorili, da se čarovnica spremeni v krastačo. Ampak to ni resnica.</p></div><div class="ss3" id="index-body.1_div.2_div.8_div.42"><h3><span class="head"><span style="font-variant: small-caps">122. Čarovnica da vojaku krofe (konjske fige)</span></span></h3><p>Moj oče je rekel, da je takrat, ko je bil pri vojakih in je prišel domov na dopust, imel dekle. In takrat je šel k njej. Ponoči je šel skozi bukovje. In so pri nekih bukvah bile čarovnice. In so tam igrale in plesale, jedle so krofe in vse drugo. Takrat so prišle takoj tudi k njemu in mu slekle in obesile plašč, naj z njimi jé in pije. Tudi on je jedel. Ko je minila polnoč in je hotel iti domov, ni bilo nikjer ničesar več. In so mu dale v cekar krofe za domov. In je zgodaj zjutraj opazil, da so bili notri konjske fige. Kajne?</p></div><div class="ss3" id="index-body.1_div.2_div.8_div.43"><h3><span class="head"><span class="pagebreak" id="pb.323"> [323] </span> <span style="font-variant: small-caps">123. Čarovnice plešejo pod hruško</span></span></h3><p>- No, in potem je dedek hruške nabiral, kajne?</p><p>- Ja, ampak tega niti sama ne vem, on mi je tako govoril. Da so baje tukaj v kovačnici plesale čarovnice. No. In ni smel domov. Takrat so kurile, saj so bile baje čarovnice. In je dolgo hodil in ni mogel priti domov.</p><p>- Kaj pa je pri živi meji tako ropotalo?</p><p>- Baje so zelo plesale pa vse. In je moral iti nazaj, ker je najprej samo do poldneva hodil, ker je imel od tam ženo. In ko je prihajal domov, so ga povsod čakale čarovnice.</p><p>- Kakšne hruške je takrat nabiral?</p><p>- Tu čez je imel hruške.</p><p>- So tisto dale čarovnice?</p><p>- Ne, dedek jih je pobiral in jih dal na živo mejo. Takrat jo je videl.</p><p>- Ja, da je bila v živi meji in se je živa meja močno tresla, zato se je zelo prestrašil. Tekel je noter. Tista ženska je bila čarovnica.</p><p><span style="font-weight:bold">Matičetov:</span> Ste jo poznali?</p><p><span style="font-weight:bold">Pripovedovalka:</span> On jo je poznal.</p></div><div class="ss3" id="index-body.1_div.2_div.8_div.44"><h3><span class="head"><span style="font-variant: small-caps">124. Mlaj (takrat čarovnice škodijo …)</span></span></h3><p><span style="font-weight:bold">Matičetov:</span> Danes je sedmi marec, kajne?</p><p>Danes je sedmi marec. Ja, pravijo, in tudi na koledarju na steni, kamor smo pogledali, kaže, da je danes mlaj. Moj rajnki oče je rekel, da mlaj ni takrat kot na koledarju. Zaradi čarovnic ne piše točno v koledarju. Da čarovnice ne bi vedele, kdaj bo mlaj. Ob tistih petkih, ko je mlaj, one baje zelo škodijo. In lahko, če bi vedele, kdaj je mlaj, naredijo veliko škode ljudem in pri živini. Ne vem, ali je kaj resnice na tem ali ne. Rekli so mi, da ni treba gledati koledarja, ker koledar laže, ne piše resnice.</p></div><div class="ss3" id="index-body.1_div.2_div.8_div.45"><h3><span class="head"><span style="font-variant: small-caps">125. Mlaj</span></span></h3><p><span style="font-weight:bold">Matičetov:</span> Vaša mati pa je rekla: če mlaj pade podnevi ...</p><p><span style="font-weight:bold">Pripovedovalka:</span> ... če takrat pade, se vreme izboljša. Če ponoči, pa je deževno.</p><p><span style="font-weight:bold">Matičetov:</span> Se smeti?</p><p><span style="font-weight:bold">Pripovedovalka:</span> Ja, takrat se vreme skisa, če pade ponoči.</p></div><div class="ss3" id="index-body.1_div.2_div.8_div.46"><h3><span class="head"><span style="font-variant: small-caps">126. Luna</span></span></h3><p><span style="font-weight:bold">Matičetov:</span> Je mlaj, kaj pa pride potem?</p><p>Po mlaju pride prvi krajec, potem pride polna luna, po tistem spet upada, pride zadnji krajec. No, pa po zadnjem krajcu je spet na vrsti mlaj.</p><p><span class="pagebreak" id="pb.324"> [324] </span><span style="font-weight:bold">Matičetov:</span> Kaj je na sredini, mlaj ...?</p><p>Mlaj, po tistem prvi krajec, po tistem polna luna ... in potem spet upada, postaja manjša, potem pa zadnji krajec. No, pa po tistem pride spet mlaj. Včasih je tako, da se v mesecu dni luna petkrat spremeni. Na začetku, če je takoj prvega mlaj, bo v tistem mesecu še enkrat mlaj. O tem so govorili, da je takšen mesec nevaren, ker je bolehen. Ko se luna petkrat spremeni. Tisti mesec je bolan.</p><p><span style="font-weight:bold">Matičetov:</span> Kaj pa, ko se mesec skrije?</p><p>Potemni se. Tistemu pravimo, da se je mesec potemnil. Tudi sonce se potemni. Temu mi pravimo potemnjenje. Ja, nekoč niso vedeli, kaj je to, ko se potemni. Takrat so rekli, da je sonce zašlo za hrib ali da je mesec prišel za hrib, da je hrib zakril mesec in ga ne vidimo. Niso vedeli, kako je, kako se to dogaja. Zdaj to ni več skrivnost, saj vsak ve: ko se mesec potemni, so sonce, mesec in zemlja v isti liniji in zemlja zakrije sončevo svetlobo proti mesecu in se mesec ne vidi. Ko pa se sonce potemni, je mesec pred soncem in mesec zakrije sonce, da ga ne vidimo. To se ve in ne bi več niti verjeli, da je prišlo za hrib.</p><p><span style="font-weight:bold">Matičetov:</span> Kakšen hrib?</p><p>A, kar neki hrib, pod velik hrib.</p></div><div class="ss3" id="index-body.1_div.2_div.8_div.47"><h3><span class="head"><span style="font-variant: small-caps">127. Bog in fižol</span></span></h3><p>Ko je Bog ustvaril svet, je pozabil na fižol. Nakar se je spomnil, da ni ustvaril fižola. Kje naj ga zdaj vzame? Takrat ga je izrezal iz dlani, zato imamo zdaj na dlani luknjo, ker je tam izrezan fižol.</p></div><div class="ss3" id="index-body.1_div.2_div.8_div.48"><h3><span class="head"><span style="font-variant: small-caps">128. Bog in fižol</span></span></h3><p>Bilo je prav tako o fižolu. Pozabil sem dodati, da je Bog pozabil ustvariti fižol, in ko je bilo vse ustvarjeno, se je spomnil, da fižola še nima. Kje pa naj vzame material za fižol? Moral je izrezati iz dlani človeka, no, iz tistega je ustvaril fižol. To sem pa pozabil …</p><p><span style="font-weight:bold">Matičetov:</span> Ne od samega sebe?</p><p>Ne od samega sebe, temveč od človeka, ki je bil že ustvarjen. Vse druge stvari so že obstajale, le fižola še ni bilo. No, pa ni imel iz česa več narediti in je moral iz človekove roke vzeti fižol. Zdaj pa ima človek na roki vdolbino, na dlani.</p></div><div class="ss3" id="index-body.1_div.2_div.8_div.49"><h3><span class="head"><span style="font-variant: small-caps">129. Perun udari</span></span></h3><p><span style="font-weight:bold">Matičetov:</span> Kako pravijo, če pride grmenje?</p><p><span style="font-weight:bold">Pripovedovalka:</span> Grom udari.</p><p><span style="font-weight:bold">Matičetov:</span> Ali kako se reče?</p><p><span style="font-weight:bold">Pripovedovalka:</span> Ali Perun, da Perun udari.</p><p><span style="font-weight:bold">Matičetov:</span> Kaj je ta beseda, Perun? Ne veste?</p><p><span class="pagebreak" id="pb.325"> [325] </span><span style="font-weight:bold">Pripovedovalka:</span> Ko grmi in kam udari. Udari in zadene.</p><p><span style="font-weight:bold">Matičetov:</span> Uporabljajo besedo Perun samo za to?</p><p><span style="font-weight:bold">Pripovedovalka:</span> Ja, ja, samo za to. To edino.</p><p><span style="font-weight:bold">Matičetov:</span> Perun ali grom ...</p><p><span style="font-weight:bold">Pripovedovalka:</span> Grmenje je, ko grmi. Ko dalj časa tako grmi. Ko udari, tisto pa je, da je grom udaril.</p><p><span style="font-weight:bold">Matičetov:</span> Ko se posveti?</p><p><span style="font-weight:bold">Pripovedovalka:</span> Tisto je blisk.</p></div><div class="ss3" id="index-body.1_div.2_div.8_div.50"><h3><span class="head"><span style="font-variant: small-caps">130. Perun udari</span></span></h3><p>Bili sta dve ženski, ki sta bili sami v gozdu. In sta orali in kaj takega delali, ko je stara rekla mladi: »Ti, Perun, naj Perun vate udari!« Mlada pa je kar pustila tam staro in stara ni mogla sama orati. Rekla je: »Zdaj si pa orji sama!«</p><p>Na Verici, Grofojca.</p></div><div class="ss3" id="index-body.1_div.2_div.8_div.51"><h3><span class="head"><span style="font-variant: small-caps">131. Perun udari</span></span></h3><p><span style="font-weight:bold">Matičetov:</span> Kaj je to?</p><p>Kadar grmi, kadar udari, je to Perun.</p><p><span style="font-weight:bold">Matičetov:</span> Perun?</p><p>Perun, pravijo.</p><p><span style="font-weight:bold">Matičetov:</span> Samo takrat, kadar udari?</p><p>Ja, kadar udari, pravijo, da je »udaril Perun«.</p><p><span style="font-weight:bold">Matičetov:</span> Kaj naj bi to bilo, Perun? Ne veste, kaj naj bi to bilo, Perun?</p><p>Ne vem. Tako govorijo, tako sem slišal. Ja, ja. Baje je Perun udaril. Če kam udari, pravijo tako.</p><p><span style="font-weight:bold">Matičetov:</span>Ali niso za otroke rekli, če …</p><p>»Naj te odnese,« tako so govorili. Če so bili jezni in so hoteli, da otroci ubogajo.</p></div><div class="ss3" id="index-body.1_div.2_div.8_div.52"><h3><span class="head"><span style="font-variant: small-caps">132. Perun</span></span></h3><p><span style="font-weight:bold">Matičetov:</span> Kaj je to?</p><p>Grom.</p><p><span style="font-weight:bold">Matičetov:</span> Kako se še reče? Zakaj ne pravijo grom? Kako pravijo?</p><p>Grom udari.</p><p><span style="font-weight:bold">Matičetov:</span> Grom udari ali tudi …? Kako pri vas pravite?</p><p>Perun naj te vzame.</p><p><span style="font-weight:bold">Matičetov:</span> Otroke? Komu se reče, naj te Perun …?</p><p>Kdor je poreden. Če je kdo poreden, se mu reče: »Perun naj te vzame.« Ali pa: »Perun naj vate udari«.</p><p><span class="pagebreak" id="pb.326"> [326] </span><span style="font-weight:bold">Matičetov:</span> To v Slovenski vesi?</p><p>V Slovenski vesi.</p><p><span style="font-weight:bold">Matičetov:</span> Ne veste, Perun …</p><p>Jaz mislim, kadar grmi. Kadar grmi, kar udari, tisto.</p><p><span style="font-weight:bold">Matičetov:</span> To, da je Perun …</p></div><div class="ss3" id="index-body.1_div.2_div.8_div.53"><h3><span class="head"><span style="font-variant: small-caps">133. Perun udari</span></span></h3><p><span style="font-weight:bold">Matičetov:</span> Dedek, kaj je to, čemur pravijo Perun?</p><p>Perun?</p><p><span style="font-weight:bold">Matičetov:</span> Perun, kaj je ta beseda?</p><p>Ta beseda?</p><p><span style="font-weight:bold">Matičetov:</span> Ja.</p><p>Ta beseda je tako, to je strela, ki blisne, ki udari, veste, baje Perun udari.</p><p><span style="font-weight:bold">Matičetov:</span> Perun udari?</p><p>Ja. To. To, kar tukaj govorijo, Perun baje udari. Ja, kadar se bliska in grmi. In takrat udari. Takrat baje Perun udari.</p></div><div class="ss3" id="index-body.1_div.2_div.8_div.54"><h3><span class="head"><span style="font-variant: small-caps">134. Kaj se dogaja ob nevihti</span></span></h3><p><span style="font-weight:bold">Matičetov:</span> To ste rekli prej, kaj je dedkov oče storil, ko je videl, da je oblačno …</p><p>To sem pa slišal pripovedovati svojega očeta, kako sta se njegovega očeta oče in dedek bala. Eden se je bal oblakov, drugi pa ne. Moj pradedek se je veselil, če se je močno oblačilo. Ko so prihajali grdi oblaki, je šel in odprl okna, vrata in vse. »Bog daj, da bi tako treskalo, da se bo vsa zemlja tresla.« Zakaj pa? »Ja, če zelo grmi in se zemlja strese, se zemlja zrahlja in bo pridelek dober.«</p><p>No, moj dedek, oče mojega očeta, on pa se je zelo bal oblakov. In so okna zapirali. Eden je odpiral, drugi pa zapiral. Takrat je bil zmeraj prepir, saj se je eden bal, drugi pa veselil, če je grmelo.</p><p><span style="font-weight:bold">Matičetov:</span> Kaj je govoril?</p><p>»Bog daj takšno grmenje, da se bo zemlja tresla.« Če namreč močno grmi, se tudi zemlja malo premakne. Zares, to sem tudi sam opazil, da zazvoni in se strese, ko zagrmi. In ne vem, če je res, da po tistem postane zemlja rahla, ali ne. On je to verjel in tudi večkrat pripovedoval. Od mojega pradedka in dedka.</p></div><div class="ss3" id="index-body.1_div.2_div.8_div.55"><h3><span class="head"><span style="font-variant: small-caps">135. Voznik v mesecu</span></span></h3><p>Mesec je bil nekoč tako svetel, da ni bilo nikoli noči. Kar naprej so morali delati. Živel pa je hlapec, ki ni mogel počivati. Gospodar mu niti minuto ni pustil, da bi počival. In on je preklel mesec. Mesec pa ga je potegnil k sebi. Zato zdaj mesec ni čist, pač pa v njem vidimo, kako vozi kočijaž. To sem slišala o mesecu.</p><p><span class="pagebreak" id="pb.327"> [327] </span><span style="font-weight:bold">Matičetov:</span> Nekoč je bil čist.</p><p>Ponoči je bilo tako svetlo kakor podnevi. Takrat so ljudje zmeraj delali. Bil pa je neki gospodar, ki hlapca ni pustil počivati, naj samo dela. Takrat pa ga je preklel. In mesec ga je vzdignil in zdaj je s konji in vozom vred v mesecu.</p><p><span style="font-weight:bold">Matičetov:</span> Kdo je preklel?</p><p>Hlapec. Tisti delavec ga je preklel, hlapec je preklel mesec. Tisti pa ga je baje vzdignil.</p></div><div class="ss3" id="index-body.1_div.2_div.8_div.56"><h3><span class="head"><span style="font-variant: small-caps">136. Hlapec v mesecu</span></span></h3><p>Naša babica je večkrat pripovedovala, da je nekoč mesec svetil celo noč. Živel pa je neki gospodar, ki je kar naprej priganjal svojega hlapca, naj gre orat. In je šel in je moral delati celo noč in cel dan. Zelo se je utrudil, takrat pa je preklinjal, naj mesec ponoči več ne sveti. Od takrat Bog ni več pustil, da bi mesec svetil, zato je ob polnoči zmeraj tema.</p><p><span style="font-weight:bold">Matičetov:</span> Ali niso govorili, da se še dandanes vidi ta hlapec v mesecu, da ga je mesec potegnil k sebi?</p><p>Tega jaz ne vem.</p><p><span style="font-weight:bold">Irena Pavlič:</span> Potem smo si mi v sorodu, kajne?</p><p><span style="font-weight:bold">Matičetov:</span> Kako ji je bilo ime?</p><p>Z Lejvcinimi smo sorodniki … Z Erišinimi … Ali vi niste od tam …</p><p>Moja mati …</p><p><span style="font-weight:bold">Matičetov:</span> Res?</p><p>Ona je bila Trejza.</p><p><span style="font-weight:bold">Matičetov:</span> Trejza, kako še?</p><p>Pisali so se Teréz Korpics.</p></div><div class="ss3" id="index-body.1_div.2_div.8_div.57"><h3><span class="head"><span style="font-variant: small-caps">137. Hlapec v mesecu</span></span></h3><p>Neki hlapec je oral in preklel mesec. Tisti pa ga je potegnil gor z voli vred. No, in so baje oni tam notri v mesecu.</p><p><span style="font-weight:bold">Matičetov:</span> Tega niso rekli, kje je to bilo …?</p><p>Tega ne vem.</p></div><div class="ss3" id="index-body.1_div.2_div.8_div.58"><h3><span class="head"><span style="font-variant: small-caps">138. Zver hoče ukrasti mesec</span></span></h3><p>V Indiji in na Kitajskem, tam so rekli, da hočejo ukrasti mesec ali sonce. Takrat so vse pse privezali in ljudje so zelo lajali, da bi prestrašili tisto zver, ki hoče pojesti mesec. Do takrat so lajali, lajali, da je mesec dobil nazaj svetlost. Bili so veseli, da so pregnali zver, ki je hotela pojesti mesec. Ko se je sonce potemnilo, takrat pa so rekli, da je hotela zver pojesti sonce. Takrat psi niso smeli lajati, so lajali ljudje.</p><p><span style="font-weight:bold">Matičetov:</span> Pa to ste prebrali ...</p><p><span style="font-weight:bold">Pripovedovalec:</span> Ja, to mi je oče pripovedoval. Ja, verjetno je to kje prebral.</p></div><div class="ss3" id="index-body.1_div.2_div.8_div.59"><h3><span class="head"><span class="pagebreak" id="pb.328"> [328] </span> <span style="font-variant: small-caps">139. Vsak človek ima zvezdo</span></span></h3><p>Vsak človek ima zvezdo, ko umre, pa ta zvezda ugasne. Zvezda, ki je na nebu. Tiste, ki so zelo svetle, so svete, imajo svetega človeka na zemlji. Nekatere pa so takšne majhne, drobne, tisti ljudje so bolj grešni. No, zdaj te velike, ki tako lepo svetijo, niso več naše. To so otroci. Mi nismo več tako sveti, da bi naše tako močno svetile.</p><p><span style="font-weight:bold">Matičetov:</span> Vsak človek ima zvezdo? Ko je živ?</p><p><span style="font-weight:bold">Pripovedovalka:</span> Ko živi. Ko umre, se zvezda utrne.</p></div><div class="ss3" id="index-body.1_div.2_div.8_div.60"><h3><span class="head"><span style="font-variant: small-caps">140. Določanje časa po soncu</span></span></h3><p>Ko sije sonce, lahko izvemo, koliko je ura. Človek, kakor je velik, mora pogledati svojo senco in jo tako postaviti, kakor sije sonce. Tako ravno in izmeriti s koraki. Drug za drugim, koliko korakov je dolga senca, toliko je ura.</p></div><div class="ss3" id="index-body.1_div.2_div.8_div.61"><h3><span class="head"><span style="font-variant: small-caps">141. Zvezde</span></span></h3><p><span style="font-weight:bold">Matičetov:</span> Za zvezde ne veste, katere so imeli?</p><p>Zvezda Jutranjica, ozvezdje Veliki voz, Kosci, »Majhna množica otrok«, Rimska cesta, Večernica.</p></div><div class="ss3" id="index-body.1_div.2_div.8_div.62"><h3><span class="head"><span style="font-variant: small-caps">142. Zvezde</span></span></h3><p>Moja mama je rekla, da lahko tisti, ki se ves dan posti, jé takrat, ko se na večernem nebu pojavi zvezda Venera.</p></div><div class="ss3" id="index-body.1_div.2_div.8_div.63"><h3><span class="head"><span style="font-variant: small-caps">143. Zvezde</span></span></h3><p>Tudi o Rimski cesti obstaja kratka pripovedka. Pravi, da je Cigan kradel slamo in jo nosil na plečih ter raztrosil. Zato se tam vidi Rimska cesta, kjer je tako gosta zvezdna megla ali – kakor rečeno – kjer je Cigan izgubil slamo. Takrat so ga ujeli, ker so po sledeh prišli tja, kamor jo je odnesel.</p><p><span style="font-weight:bold">Matičetov</span>: Koga so ujeli?</p><p>Cigana so ujeli, ker je puščal sled. Kjer je nesel slamo in jo trosil. Ni mogel uiti, da bi se skril, ker je za sabo puščal slamo. In so šli po sledi in Cigana ujeli. Dobil je kazen, ki si jo je zaslužil, ker je ukradel slamo.</p></div><div class="ss3" id="index-body.1_div.2_div.8_div.64"><h3><span class="head"><span style="font-variant: small-caps">144. Rimska pot</span></span></h3><p>To je govoril stari Radašič, namreč <span style="font-style:italic">Rimpaut</span>, da je Cigan slamo kradel in jo raztresal. Zato je tam tako svetlo nebo, ker je tam slamo nesel.</p><p><span class="pagebreak" id="pb.329"> [329] </span>Stari Radašič je bil stari gostilničar, krčmar po slovensko. No, in je to gostom tako pripovedoval, malo za kratek čas pa da bi goste malo zadržal tam. Pripovedoval jim je, da bi malo več iztržil.</p></div><div class="ss3" id="index-body.1_div.2_div.8_div.65"><h3><span class="head"><span style="font-variant: small-caps">145. Zvezde</span></span></h3><p><span style="font-weight:bold">Matičetov:</span> Kaj so vedeli o zvezdah, kakšne zvezde so poznali?</p><p>(Skozi po vasi?</p><p><span style="font-weight:bold">Matičetov:</span> Ne, zvezde ...</p><p>Zvezde?</p><p><span style="font-weight:bold">Matičetov:</span> Kakšne zvezde?)</p><p>Ja, tega pa ne vem, ker so tukaj veliko govorili o zvezdah. Da obstaja Večernica in da so nekje tudi druge zvezde.</p><p><span style="font-weight:bold">Matičetov:</span> Bila je Večernica? In katera še?</p><p>Še več jih je bilo, in nekatere ... kako so jim že rekli, ne morem niti povedati, kako so jim rekli. So govorili, da je bila baje neka druga zvezda in hkrati tudi jutranja.</p><p><span style="font-weight:bold">Matičetov:</span> Jutranja ...</p><p>Večernica in potem še zjutraj, ki zgodaj vstane, in tako so vedeli, da je že čas, saj se dviguje ...</p></div><div class="ss3" id="index-body.1_div.2_div.8_div.66"><h3><span class="head"><span style="font-variant: small-caps">146. Gostosevci, Kosci …</span></span></h3><p>Stare matere so rekle, da mora imeti vsaka ženska pet otrok. Saj je zvezd v ozvezdju Gostosevcev, Plejad prav tako sedem. Oče, mati in pet otrok, to je ena družina. In vsaka družina mora imeti pet otrok. Tako so stare ženske govorile mladim.</p><p><span style="font-weight:bold">Matičetov:</span> Te <span style="font-style:italic">Kokošje</span> tudi vi poznate?</p><p>Tudi, tudi poznamo.</p><p><span style="font-weight:bold">Matičetov:</span> Pa koka, kvočka ste rekli … Katere zvezde so to? Ne veste …</p><p>Za te ne vem.</p></div><div class="ss3" id="index-body.1_div.2_div.8_div.67"><h3><span class="head"><span style="font-variant: small-caps">147. Zvezde</span></span></h3><p><span style="font-weight:bold">Matičetov:</span> In Kosci? Rekli ste, ko so hodili k zornicam …</p><p>Ja, ko so hodili k zornicam, so pazili na to, mati moje stare matere, da je bila to njena ura. Ko so te (zvezde) zašle, je zvonilo. Takrat je bila ura šest. Ko so bile nad hišo te zvezde, so šli k maši. K zornicam, ja, jutranjim mašam.</p></div><div class="ss3" id="index-body.1_div.2_div.8_div.68"><h3><span class="head"><span style="font-variant: small-caps">148. Mavrica</span></span></h3><p><span style="font-weight:bold">Matičetov:</span> Kaj so rekli o <span style="font-style:italic">peterlogu</span>?</p><p>Jaz o tem ničesar ne vem ...</p><p><span class="pagebreak" id="pb.330"> [330] </span><span style="font-weight:bold">Matičetov:</span> Kako da ne?</p><p>Na mavrico se ne sme kazati s prstom, ker so naši starši govorili, da se nam roka posuši, če bomo s prstom kazali na njo.</p><p>In če se kdo postavi pod njo, ga mavrica potegne gor.</p></div><div class="ss3" id="index-body.1_div.2_div.8_div.69"><h3><span class="head"><span style="font-variant: small-caps">149. Mavrica</span></span></h3><p>Drugega ni. Toda to je resnica, da se pod mavrico ne da postaviti, da ne gre, da bi se postavil pod njo. Ko prideš na kraj, ona gre že naprej. To se ne more zgoditi, da bi se kdo postavil pod njo. Mavrica se giblje, ni na enem mestu.</p><p>Pravijo, da obstajajo posebne barve. Rumena je kruh, druga vino, rdeča je kri. In tudi pravijo, da to nekaj pomeni. Radi govorijo: če ima veliko rdečega, bojo vojne.</p><p><span style="font-weight:bold">Matičetov</span>: Vsaka mavrica ali prva, ki se spomladi prikaže?</p><p>Tega niso povedali, za vsako mavrico so govorili. Toda nima vselej enakih barv. Če močneje dežuje ali če močneje sije sonce, ima gotovo drugačne barve. So pa govorili tudi o tem, kar so videli: ja, bo dobra letina, bo veliko vina, ker je veliko vinske barve. Če pa je bilo veliko rdeče barve, da se bo spet kri prelivala, da bo kmalu vojna. So radi tako govorili, za barve na mavrici.</p><p>Govorili pa so tudi o zvezdah: če se veliko zvezd utrne, ne vem, če letijo iskre iz zvezd, in pogosto letijo, tudi takrat bojo kmalu vojne. Govorili so tudi, ne vem, nekdo pač, če letijo zvezde s severa na jug, da tisto pomeni vojno. Tudi to je bilo o zvezdah in mavrici.</p></div><div class="ss3" id="index-body.1_div.2_div.8_div.70"><h3><span class="head"><span style="font-variant: small-caps">150. Mavrica</span></span></h3><p>Če ima namreč tri, rdečo, belo in zeleno ... Če je veliko vina, je rdeče večje. Če je veliko kruha, je belo, če pa je veliko ...</p><p><span style="font-weight:bold">Matičetov:</span> In to kdaj, samo ko se prvič vidi mavrica? Ali kdaj? Kdaj to? Ne vsaka, samo ko se prva mavrica vidi? Spomladi ali kdaj?</p><p>Kadar se oblači. Ko neha deževati, je mavrica.</p></div><div class="ss3" id="index-body.1_div.2_div.8_div.71"><h3><span class="head"><span style="font-variant: small-caps">151. Mavrica</span></span></h3><p>Pri nas v Slovenski vesi pravijo, da je sveti Peter postavil <span style="font-style:italic">plaut</span>.</p><p><span style="font-weight:bold">Matičetov:</span> Kaj je to <span style="font-style:italic">plaut</span>?</p><p><span style="font-style:italic">Plaut</span> – plot. Plot je postavil.</p><p><span style="font-weight:bold">Matičetov:</span> Aha, zato da je to. In kako vi temu pravite?</p><p>Plot.</p><p><span style="font-weight:bold">Matičetov:</span> Petrov plot?</p><p>Ne, samo plot. Tako se pravi, da je sveti Peter postavil na nebu plot.</p></div><div class="ss3" id="index-body.1_div.2_div.8_div.72"><div class="pagebreak" id="pb.331"> [331] </div><h3><span class="head"><span style="font-variant: small-caps">152. Sibilska knjiga</span></span></h3><p>To radi pripovedujejo pri nas in tudi v drugih krajih, da obstajajo neke Sibilske knjige, ki jih je napisala Sibila v času kralja Salomona. Sibila je bila prerokinja, ki je vedela vse o svetu od začetka do konca. Ona je vse to zapisala v devetih knjigah. Ko je imela vse to zapisano, je odnesla tistih devet knjig kralju Salomonu naprodaj. Kralj Salomon jo je vprašal, po kakšni ceni jih prodaja. In je povedala ceno, kralj Salomon pa je rekel, da je to malo drago. No, če je drago, pač ne bo prodala – in se je vrnila domov, vseh devet knjig je odnesla domov. In je sežgala tri knjige od tistih devetih.</p><p>Naslednji dan je nesla šest knjig nazaj kralju Salomonu in jih spet ponujala, da jih proda. No, spet za tisto ceno kot prvi dan za vseh devet. Takrat pa je kralj Salomon rekel: »Včeraj jih je bilo devet, zdaj jih je samo šest. Še vedno je drago.« Ja, ona niti za cekin ne popusti, cena ostaja ista. Ja, tega ne bo kupil, ker je drago. »No, če vam je drago, pa jih ne prodam!« In jih je odnesla domov.</p><p>Naslednji dan je spet šla ponujat kralju tiste knjige. Imela je samo še tri, druge tri je spet sežgala. Vprašali so za ceno. »Ja, za tisto ceno kot prvi dan in prejšnji dan.« »Ja, drago je.« Ona za manj ne proda. No, takrat je že videl, da ne more barantati z njo in da ne bo znižala cene. Takrat je tiste tri knjige odkupil. Tiste knjige so potem hranili v neki cerkvi, kakor je že bila. In je tista cerkev nekoč pogorela. In vse tiste knjige, ki so bile v cerkvi, so zgorele. Bile so knjige velike vrednosti, videli so, da je bila v njih zapisana vsa </p><div class="figure"><img src="media/F331.jpg" alt="Spremljevalka raziskovalcev na Gornjem Seniku Vera Gašpar (na desni)&#xA;                        (foto: Mirko Ramovš, 5. 3. 1970, arhiv GNI ZRC SAZU)." id="f14" class="graphic"/><div class="caption">Spremljevalka raziskovalcev na Gornjem Seniku Vera Gašpar (na desni) (foto: Mirko Ramovš, 5. 3. 1970, arhiv GNI ZRC SAZU).</div></div><p><span class="pagebreak" id="pb.332"> [332] </span>zgodovina sveta: kaj vse čaka to zemljo in ta svet, kakšne težave bojo in kakšne posebnosti bojo imeli živali in ljudje, in še o noši. Zapisano je, da bojo proti koncu sveta ljudje veliko trpeli in da bojo po zraku letali železni ptiči. In da bo skozi pet ženskih čevljev sonce sijalo. In da se bojo ženske oblačile kot moški in se ne bo poznalo po laseh, ali je kdo ženska ali moški. In še to, da bojo kokoši popoldne nesle jajca. In takrat, ko so te knjige zgorele, so povabili vse pismouke, ki so bili veliki duhovniki, in še druge, ki so kaj vedeli o tistih knjigah. Takrat so se zbrali tisti, ki so kaj vedeli, in tako tiste knjige obstajajo še danes. Saj so tudi v naši vasi in drugod na Madžarskem in morda v vseh krajih sveta.</p><p>To niso knjige, ki bi bile natisnjene, prepisujejo se dalje z roko. Toliko vem o Sibilskih knjigah.</p><p><span style="font-weight:bold">Matičetov:</span> Jaz imam tukaj v roki eno takšno knjigo, ki sem jo danes dobil in sem mislil, da bom imel kaj časa, da jo pogledam. Prosil bi vas, če mi jo posodite, da jo odnesem v Ljubljano in prepišem ter nato vrnem.</p><p><span style="font-weight:bold">Pripovedovalec:</span> Ja, mirno jo lahko odnesete in mogoče boste imeli kaj koristi od nje. Prepišite jo in poskrbite, da se ohrani. To je že slabo, prepisala je mati moje žene. Dam vam jo za prebrati, prepišite jo in jo širite dalje, da se ohrani za bodoče čase.</p><p><span style="font-weight:bold">Matičetov:</span> Ali je to napisano z vašo roko?</p><p><span style="font-weight:bold">Júlia Labritz:</span> To je napisano z mojo roko.</p><p><span style="font-weight:bold">Matičetov:</span> Ni vaša mati ...</p><p><span style="font-weight:bold">Júlia Labritz:</span> Ni mati, to sem prepisala jaz iz materinih knjig.</p><p><span style="font-weight:bold">Matičetov:</span> Ste to prepisali?</p><p><span style="font-weight:bold">Júlia Labritz:</span> Prepisano je, ja.</p><p><span style="font-weight:bold">Matičetov:</span> Bilo je prav tako na roko?</p><p><span style="font-weight:bold">Júlia Labritz:</span> Napisano je bilo prav tako na roko. Mati je zapisala pri mojih desetih letih, takrat je zapisala in je rekla, da tega ne bo doživela, da bi ženske hodile v moških oblekah in napol nage ter da bojo imele čudno skrajšane lase. No, dočakala je. Ženske se oblačijo v moške obleke ...</p><p><span style="font-weight:bold">Matičetov:</span> Ali ima ona še zapisano?</p><p><span style="font-weight:bold">Júlia Labritz:</span> Tudi ona še ima zapisano.</p><p><span style="font-weight:bold">Matičetov:</span> In se ne ve, ni zapisano, kdaj, od koga ...?</p><p><span style="font-weight:bold">Júlia Labritz:</span> Kako da ne, ima to. Ima. Joj, tisti so umrli že zdavnaj. Ima prepisano tisto ...</p><p><span style="font-weight:bold">Matičetov:</span> Je zapisala, od koga je ...?</p><p><span style="font-weight:bold">Júlia Labritz:</span> Od koga je, to ima zapisano. Ja, ko boste prišli, bomo (knjigo) prinesli in vam jo damo, ja.</p><p><span style="font-weight:bold">Ferenc Labritz:</span> Tudi ona ima zapisano, od koga je sama prepisala. To pa je ona že od matere prepisala. Tudi mati ima, od koga je prepisala.</p></div><div class="ss3" id="index-body.1_div.2_div.8_div.73"><h3><span class="head"><span style="font-variant: small-caps">153. Sibila in Salomon</span></span></h3><p><span style="font-weight:bold">Matičetov:</span> Kaj ste vi slišali, mamica, o tej Sibili, kaj je bila ona?</p><p>Kraljica Sibila se je imenovala. In je prišla h kralju Salomonu, kralju je prinesla devet knjig. In jih je tako drago ponudila, da jih kralj Salomon ni hotel kupiti. Takrat je tri sežgala. <span class="pagebreak" id="pb.333"> [333] </span>In jih je ostalo šest. In za tistih šest je hotela toliko denarja kot za vseh devet. In jih kralj Salomon spet ni hotel kupiti, ker so bile drage. Takrat je spet tri sežgala. In nato je preostale tri vendarle kupil za enako ceno, kot jo je postavila za vseh devet. No, in zdaj je vse to notri, zdaj.</p><p><span style="font-weight:bold">Matičetov:</span> Ste to vi prepisali leta ’15?</p><p>Ja, petnajstega leta sem to pisala.</p><p><span style="font-weight:bold">Matičetov:</span> Kdo vam jo je takrat posodil?</p><p>Ja, Sabaulini.</p><p><span style="font-weight:bold">Matičetov:</span> Sabaulini …</p><p>Sabaulin Lujzli, bil je star človek.</p><p><span style="font-weight:bold">Matičetov:</span> On jo je imel, ampak je ni prevedel iz nemščine ...</p><p>Iz nemščine je prevedel.</p><p><span style="font-weight:bold">Matičetov:</span> On sam, ali ...</p><p>On sam.</p><p>On je bil rojen Nemec in se je naučil slovensko. Tako je prevedel v slovenščino.</p><p><span style="font-weight:bold">Matičetov:</span> A on sam?</p><p>On sam, ja. On je bil rojen Nemec, iz nemškega jezika se je naučil slovenskega. In nato je nemško knjigo prevedel v slovenski jezik. Tako od takrat obstaja ta slovenska Sibilska knjiga.</p><p><span style="font-weight:bold">Matičetov:</span> In kdaj je umrl ta Sabaulin?</p><p>Alojz Gašpar se je pisal.</p><p><span style="font-weight:bold">Matičetov:</span> Alojz Gašpar? Koliko je bil star, ko vam jo je petnajstega leta posodil?</p><p>Joj, takrat že dobrih šestdeset, sedemdeset let. Takrat ni več dolgo živel, ker je zatem umrl.</p><p><span style="font-weight:bold">Matičetov:</span> Jo je imel od drugih ali jo je imel sam?</p><p>Sam jo je imel.</p><p><span style="font-weight:bold">Matičetov:</span> Od kod je prišel? Ne veste, od kod ...</p><p>Tega ne vem. Iz katerega kraja, tega ne vem.</p><p>On ni imel otrok. Še zdaj stoji tam hiša, bomo šli mimo tiste hiše, v to smer, kjer so stare hiše. On ni imel otrok. Imel je rejenko, ki jo je vzel k sebi. In po tisti je zdaj drugi rod.</p><p><span style="font-weight:bold">Matičetov:</span> Ali še ona živi?</p><p>Ne živi več. Zdaj živijo njeni otroci, sin je tam pri tisti hiši.</p></div><div class="ss3" id="index-body.1_div.2_div.8_div.74"><h3><span class="head"><span style="font-variant: small-caps">154. Marija vrne fantu življenje</span></span></h3><p>Bila je vojna, bila je svetovna vojna, velika, veliko ... (ne sliši se dalje)</p><p>... segel je po njegovi duši. Kar naprej je kričal: »Pravični sodnik, ta duša je moja. Kajti veliko je grešila, kradla je.« Marija pa ga je zmeraj zagovarjala: »Sinek moj dragi, ni zato kradla, da bi zase bogastvo spravljala, temveč je bila prisiljena, da bi si svoje življenje malo podaljšala.«</p><p>Hudič je naštel veliko grehov, Marija pa ga je zmeraj zagovarjala pred svojim sinom.</p><p>Takrat pa je Marija rekla: »Sinek, povrni tej duši življenje in bo tebi služila. In takrat boš ...«</p><p><span class="pagebreak" id="pb.334"> [334] </span>Hudič ni mogel vzeti duše, Marija pa je molila: »Povrni ji življenje, ta duša bo služila tebi.« Takrat se mu je kolcnilo in se je končalo sojenje.</p><p>No, zdaj je tam živel, ostal je pri tistem starcu. Takrat je njen oče hotel, naj jo on poroči, njegovo hčer. On ni nikoli rekel »ne«, očetu ni nikoli rekel »ne«. Oče je zmeraj tako hotel. Živeli so lepo, nekoč pa je oče povabil svoje sorodnike, svojo družino. Jedli so in pili. Naj vsak pove kakšno pripoved. Ko so se veselili in je bil on na vrsti, (namreč) ženin, je rekel: »Odpustite mi za to, kar bom povedal. Prišli ste na moje slavje. Jaz pa tega ne morem storiti, kar želi oče.« »Zakaj pa ne?« so rekli vsi. »Zakaj ne?« »Ne, ona je moja druga mati. Moja mati me je rodila na ta svet, ta pa mi je povrnila življenje, da živim. Bil bi že med mrtvimi, zdaj sem pa tu. Ne morem tega storiti.«</p><p>Takrat pa so že uvideli in so dalje lepo, v miru živeli. Če niso umrli, živijo še danes.</p><p><span style="font-weight:bold">Matičetov:</span> Je to pripovedoval oče?</p><p><span style="font-weight:bold">Pripovedovalec:</span> Oče je pripovedoval, prebral je. To je zapisano.</p><p>V tisti knjigi, v kateri je oče to bral, sta zapisana vas in leto, veliko je zapisanega. Ne vem, kje je tista knjiga, ali to je pripovedoval oče, to je bila preveč lepa zgodba. O tem, kaj se je zgodilo s tem Janezom. On je bil na sodbi v hribih. Pokoro mu je naložila Marija.</p></div><div class="ss3" id="index-body.1_div.2_div.8_div.75"><h3><span class="head"><span style="font-variant: small-caps">155. Nekdo, ki se je drugič rodil</span></span></h3><p>Bil je nekdo, ki je govoril, da se je že drugič rodil. Da on čuti, da je nekoč že živel. In mu niso verjeli, češ da takega ni, da to ni res. In je rekel, da je to res, da je to tudi on slišal od starih ljudi, stari so to že vedeli, da se mora vsak človek dvakrat roditi.</p><p><span style="font-weight:bold">Matičetov:</span> Pa so se mu smejali?</p><p>Ja, smejali so se in se norčevali. Da je nor, ko tako govori, on pa je odvrnil, da ni, da je to res.</p><p><span style="font-weight:bold">Matičetov:</span> Kaj je bil, eden iz tistega mesta?</p><p>Ja, v mestu, v Sombotelu je to bilo, v neki gostilni, kjer so se zbrali.</p><p><span style="font-weight:bold">Matičetov:</span> Ali je bil iz mesta?</p><p>Ja, iz mesta, Madžar, ki je delal na železnici.</p><p><span style="font-weight:bold">Matičetov:</span> Katerega leta je to bilo?</p><p>Leta 46 je to bilo. To sem jaz na lastna ušesa slišala, ko so tam pripovedovali.</p><p><span style="font-weight:bold">Matičetov:</span> Kaj je bil on?</p><p>On je bil železničar, ki je imel rdečo kapo.</p><p><span style="font-weight:bold">Matičetov:</span> Je bil že star?</p><p>Bil je že starejši, tako v petdesetem letu, ki je to pripovedoval. Izobražen človek. Rekel je, da priseže, da je res, saj je njegova babica to večkrat povedala, tako je res. Da se mora vsak človek dvakrat roditi.</p></div></div><div class="ss2" id="index-body.1_div.2_div.9"><div class="pagebreak" id="pb.335"> [335] </div><h2><span class="head">Zgodovinske povedke</span></h2><div class="ss3" id="index-body.1_div.2_div.9_div.1"><h3><span class="head"><span style="font-variant: small-caps">156. Črna mlaka</span></span></h3><p>Kjer pelje pot iz Števanovcev v Slovensko ves, so črne mlake. In pravijo, da se je tam nekaj pogreznilo. Druga črna mlaka pa je v Andovcih. Ljudje pravijo, da se je tam pogreznila velika cerkev. Da se še zdaj vidijo opeke, kajne? Opeka se vidi in še kaj.</p><p><span style="font-weight:bold">Matičetov:</span> Sliši se zvon, kajne?</p><p>Še zdaj so tam razvaline in ljudje pravijo, da je bila tam velika cerkev, ki se je pogreznila.</p></div><div class="ss3" id="index-body.1_div.2_div.9_div.2"><h3><span class="head"><span style="font-variant: small-caps">157. Kip v Modincih in turška kraljica</span></span></h3><p>... tista turška kraljica ga je vnetila, ki ga je poslala. Želeli so ga razstreliti, toda opazili so jih. In so jim ga odvzeli.</p><p>- Ali je bila to resnica?</p><p>- To je resnica, tako je zapisano. Mi nismo videli, toda tako je v berilu.</p><p>»Saubach« je baje bil. To je tista voda, ki tam noter teče, tam se je baje s konjem spotaknil in padel. Tam so ga ustrelili. No, in so ga potem tukaj pokopali. Saj je tu postavljen kip.</p><p>- Ej, pa vi ste nam pokazali, veste, ko so s teto ...</p><p>Pa še napis ima. Tukaj v Modincih. Madžarsko pravijo <span style="font-style:italic">Nagyfalva</span>, nemško je <span style="font-style:italic">Mogersdorf</span>, slovensko pa mi <span style="font-style:italic">Modince</span> govorimo.</p></div><div class="ss3" id="index-body.1_div.2_div.9_div.3"><h3><span class="head"><span style="font-variant: small-caps">158. Turki na Sklauškinem bregu zakopljejo zlato tele</span></span></h3><p>- Dedek! Pa tistega vi ne veste, ko so Turki prišli sem in so na Sklauškinem bregu pokopali zlato tele ...</p><p>- To samo tako go(vorijo) …</p><p>- Res?</p><p>- To so stari ljudje tako govorili, ker so bili nekoč ljudje neumni. Da to ni bilo tukaj na Sklauškinem, temveč tam zgoraj na zgornjem Makinovem bregu. Tam. Da so baje ženske nosile ven zemljo, ki so jo izkopale, češ da je tam denar.</p><p><span style="font-weight:bold">Matičetov:</span> Kje je to bilo?</p><p>Na Sklauškinem bregu. Oni pa pravijo, da na Makinovem bregu. Makini so hiša, tako so jih klicali.</p><p>- In zakaj takrat niso našli zlata?</p><p>- Saj ga ni bilo.</p><p><span class="pagebreak" id="pb.336"> [336] </span>- Baje so preklinjali in tako je zlato vedno dalje, zlato tele se je dalje pogreznilo, kajne?</p><p>- Ja, tako so govorili, tako je moj pokojni oče govoril. On je bil takšen fant in v vasi je bila neka ženska …</p></div><div class="ss3" id="index-body.1_div.2_div.9_div.4"><h3><span class="head"><span style="font-variant: small-caps">159. Žena, ki je zakopala denar</span></span></h3><p><span style="font-weight:bold">Matičetov:</span> Še enkrat povejte, kako je bilo ...</p><p>Ja, Boga so imeli, ampak jaz ne vem, katerega leta je to bilo.</p><p><span style="font-weight:bold">Matičetov:</span> To je vseeno.</p><p>Toda to ni trajalo dolgo. Vem namreč za žensko, ki je to bila in je še dolgo živela. Imela je še dva otroka, fanta. Ja. In tista je to napravila, da je tukaj nekje denar zakopan, ja. In na proščenje je prav tako šla, svetnica, pravijo. Z mladimi je od doma hodila na proščenje. In si je takrat poiskala tudi par, ki si ga je hotela, saj hodi vsak v paru.</p><p><span style="font-weight:bold">Matičetov:</span> In so jo imeli za Boga? Prej ste drugače rekli.</p><p>Za Boga so jo imeli, to žensko.</p></div><div class="ss3" id="index-body.1_div.2_div.9_div.5"><h3><span class="head"><span style="font-variant: small-caps">160. Nenavadna vahta</span></span></h3><p>Tudi to se je zgodilo v Pestszentlőrincu. Nekdo je umrl. Zbrali so se – ne vem, če je tudi pri vas navada, da za pokojnega zvečer molijo k Bogu. Tisti, ki so molili k Bogu, so bili v drugi sobi, ne tam, kjer je bil mrlič. Imeli so več sob, v tisti sobi, kjer je bil mrlič, ni bilo nikogar, vsi so molili k Bogu. Ko so molili in zmolili, je naenkrat nekdo vstopil. Imel je na sebi obleko, ki jo je imel mrlič, in v tisti je prišel. Ko je hotel v sobo, se je ustavil pri vratih. Vsi so utihnili, kaj je zdaj to, nobeden se ni upal vprašati. Eno dekle so vseeno nagovorili, naj vpraša, kaj hoče.</p><p>No, tisti pa je odgovoril s tankim glasom: »Toliko in toliko očenašev, pa to in to, in ko to zmolijo, bo končano in on bo rešen.« No, in je tam tako stal, ko so dolgo molili, naenkrat pa se je mrlič obrnil nazaj. No, v tisto sobo ni hotel nihče iti. Tisto pa je dolgo trajalo. Mrlič je dolgo tam stal, nato pa odšel. Ko je vse to minilo in je tekel čas, približevalo se je jutro, so šli gledat. Mrlič je nag ležal na tleh. Brez oblek. Nag na tleh.</p><p>Tisto so pa bili tatovi. (Razumete, kaj so <span style="font-style:italic">tauvange</span>?) Prišli so noter in je bila obleka v sobi, v omarah. Vzeli so obleko in vse in še mrliča so slekli, kar je imel na sebi. Tisti drugi je bil tat, ki se je tako oblekel, da se oni niso upali ven. Kar pa je bilo tam oblek in drugih vrednosti, so vse odnesli; takrat so ugotovili, da so hodili tatovi. Takrat pa so že vse izropali in odnesli. To je bilo.</p></div><div class="ss3" id="index-body.1_div.2_div.9_div.6"><h3><span class="head"><span style="font-variant: small-caps">161. Namesto strička so pokopali fižol</span></span></h3><p>Na Štajerskem (v Avstriji) so velike planine, vasi so oddaljene druga od druge. In tam ne morejo priti ne do trgovine ne do gostilne. Tam si morajo že jeseni pripraviti živež za <span class="pagebreak" id="pb.337"> [337] </span>vse leto. In če se pri hiši kaj zgodi, ne morejo priti do zdravnika, ne do doktorja, ne do cerkve in nikamor. In če se zgodi kakšna nesreča ali imajo mrliča, ga ne morejo pokopati. Da pa mrlič ne bi začel zaudarjati, že poleti poskrbijo za krste, kamor spravljajo mrliče.</p><p>No, imeli so bolnika, ki je vmes umrl. Dali so ga v krsto in ga odnesli na podstrešje. Tam zmrzne in mu nič ne bo. Imeli pa so še eno skrinjo, v katero so nasipali fižol do pomladi. No, in ko se je odtalilo in so lahko šli s planin: »No, zdaj bomo strica odpeljali na pokopališče in ga pokopali.« Res, dajo ga na voz in ga odpeljejo na pokopališče. Že je bilo vse zabito, pripravljeno. Na pokopališču pa ga lepo pokopljejo, malo jočejo za njim in grejo nazaj domov.</p><p>No, tudi zemlja se je segrela in so hoteli orati in saditi, pripravljajo zemljo. Spet grejo na podstrešje, po skrinjo s fižolom. Grejo gor, prinesejo dol skrinjo, jo odprejo in najdejo strička. Namesto strica so pokopali fižol, stric pa je ostal doma. Fižol je tam v grobu kar rastel in so nekaj dela prihranili, da ni bilo treba vsakega posebej saditi, so vse na kup posadili. No, odpeljali so še strica in z njim pognojili fižol, naj lepše zraste.</p><p><span style="font-weight:bold">Matičetov:</span> Tudi to je oče pripovedoval?</p><p>Tudi to je oče pripovedoval, ker je v mladih letih veliko hodil v Avstrijo delat. No, in tam so Avstrijci pripovedovali, kaj vse se godi v njihovih planinah. Ali je bila resnica ali ni bila. Mogoče je bila laž.</p><p><span style="font-weight:bold">Matičetov</span>: Kaj je delal oče?</p><p>Tam je hodil k zidarjem. Na začetku pomladi je odšel. Oče in mati, oba sta hodila, in cela vas. Tam so si zaslužili. Lepe denarje. Celo poletje so tam delali, jeseni pa so prišli domov in za denar kupili živež za zimo. Tako je bilo v teh krajih, drugega zaslužka ni bilo. Tovarn ni bilo, da bi tam delali, pa so hodili delat k zidarjem v Avstrijo. Mercelauh, v posebne kraje, v Dalmacijo, vrag si ga vedi, kam vse so hodili.</p></div><div class="ss3" id="index-body.1_div.2_div.9_div.7"><h3><span class="head"><span style="font-variant: small-caps">162. V rodbino se je ženil</span></span></h3><p>Nekoč se je nekdo poročil v rodbino. Ta človek je pasel konje in bil pri konjih. Ko je ponoči pasel konje in ležal pri vratih, je prišla k njemu smrt. Rekla mu je:</p><p>»Francek, pridi, nekam bova šla.«</p><p>»A, jaz ne smem od tu stran, tukaj imam konje pa mi zbežijo.«</p><p>»Nikamor ne odidejo, tu bojo, kjer so zdaj. Pridi, ne bom te peljala na slabo mesto, greva na ohcet.«</p><p>»Malo bi pa res bilo dobro,« in gre z njo. Prideta na gostijo in vstopita skozi vrata. Notri veselo igrajo in plešejo, onadva pa se postavita v kot. Njemu so dajali veliko pijače in jedače, kajti njega so videli, nje pa ne. Drugi ljudje so videli le njega. Ko so nehali plesati, je ona naenkrat priskočila k ženinu in mu prerezala vrat. Temu je postalo slabo, ljudje so ga ujeli. »Joj, ženinu je slabo, ženinu je slabo.«</p><p>Ja, slabo mu je, ženin je umrl. Francek je vse to videl, ostali ljudje pa ne. Takrat je smrt stopila k njemu in rekla: »Pridi, Francek, zdaj bova šla.« Odšla sta nazaj h konjem. Konji so še zmeraj bili tam, kjer so bili prej. On se je ulegel, nje pa ni bilo več in je ni več videl. Ležal je in zaspal. Ko se je vrnil domov s konji, ni hotel ničesar <span class="pagebreak" id="pb.338"> [338] </span>več delati, kar naprej je spal in tretji dan umrl. Tretji dan je tudi on umrl, prej pa je samo spal, ker je tisto videl. Tako se je zgodilo. V rodbino se ni dobro ženiti, to je resnica. Pravično je bilo.</p></div><div class="ss3" id="index-body.1_div.2_div.9_div.8"><h3><span class="head"><span style="font-variant: small-caps">163. Divje gosi se selijo v tople kraje</span></span></h3><p>Moj dedek je pripovedoval, da so v tistem času imeli gosi; še zdaj imajo eno. Jeseni, ko so divje gosi letele nad našo hišo, so zganjale hrup. En naš gosak se je vzdignil in odletel z divjimi gosmi. Tistega gosaka ni bilo celo zimo, odšel je. Spomladi pa so opazili, da je gosak priletel nazaj, takrat, ko so prihajale nazaj gosi. Bila sta ga sama kost in koža, bil je čisto shujšan, ker se je zelo mučil. Domača žival ni navajena, da bi toliko letala po zraku. To je resnica, saj so pred kratkim neki moški s hriba, ki so nosili mleko, pripovedovali, da se je nekoč pri Fincinih zgodilo, da je gosak odletel z divjimi gosmi in spomladi prišel nazaj. Ali je resnica ali ne, jaz nisem videl.</p></div></div><div class="ss2" id="index-body.1_div.2_div.10"><div class="pagebreak" id="pb.339"> [339] </div><h2><span class="head">Šaljivke in zbadljivke</span></h2><div class="ss3" id="index-body.1_div.2_div.10_div.1"><h3><span class="head"><span style="font-variant: small-caps">164. Veričani</span></span></h3><p>Veričani so v <span style="font-style:italic">pütri</span> (vrču) kašo kuhali. Kaša je zelo vrela, zato so nanjo streljali. In so rekli, da bojo oni Veričani.</p></div><div class="ss3" id="index-body.1_div.2_div.10_div.2"><h3><span class="head"><span style="font-variant: small-caps">165. Ritkarovci</span></span></h3><p>V Ritkarovcih pa so na streho vlekli bika, ki jim je rit pokazal. Takrat so rekli, da bojo oni Ritkarovci.</p></div><div class="ss3" id="index-body.1_div.2_div.10_div.3"><h3><span class="head"><span style="font-variant: small-caps">166. Andovci</span></span></h3><p>»Andovci, bandovci, po naši poti hodijo.«</p><p><span style="font-weight:bold">Matičetov:</span> Vsaka vas ima take ...</p><p>Zbadajo se.</p><p>Mi smo tako govorili: »Andovci, cmoki.«</p><p>Otkovci pa so bili <span style="font-style:italic">Börgölini</span>.</p><p>»Otkovci, suhi gobci.« Iz tistih pa smo zmeraj tako norce brili.</p><p>»V Andovcih sesedeno mleko z vilico jeste,« smo jih tudi mi vselej zbadali.</p><p><span style="font-weight:bold">Matičetov:</span> Ko pridem drugič v Andovce, bom vprašal, kaj so oni vam govorili.</p></div><div class="ss3" id="index-body.1_div.2_div.10_div.4"><h3><span class="head"><span style="font-variant: small-caps">167. Sakalovci</span></span></h3><p>Grabili so, niso pa vedeli, kako je treba grabiti. In so proti bregu grabili. Ko pa so jedli, so imeli kolač kruha in ... kruh jim je ušel in se po bregu dol kotalil. Takrat so videli, da je boljše dol grabiti in od takrat zmeraj dol grabijo in ne gor. Gor proti bregu.</p></div><div class="ss3" id="index-body.1_div.2_div.10_div.5"><h3><span class="head"><span style="font-variant: small-caps">168. Sakalovci</span></span></h3><p><span style="font-weight:bold">Matičetov:</span> Stric Feri, kako je to bilo, ko so Sakalovčani …? Ko so zvonili?</p><p>Ja, jeseni, ko se je češnjevo listje rdeče obarvalo, so mislili, da gorita gozd in gora. Takrat so zvonili in klicali gasilce, da bi gasili. Ko pa so gasilci prišli, so vprašali, kje je ogenj. »Saj je tam vse rdeče, ker gori.« »Tisto vendar ni ogenj, tam se češnjevo listje suši.« Pa ni bilo treba zvoniti. To se je zgodilo v Sakalovcih.</p><p><span class="pagebreak" id="pb.340"> [340] </span>Pa še nekaj. Pravijo, da v Sakalovcih pospravljajo vse, ko je zeleno, le ajdo, ko je bela. Ko je cvetela ajda, je letel naokoli bel prah in so začeli zvoniti, češ da ajda gori. Da njiva gori. Gasilci so spet prišli gasit, a ni bilo nobenega ognja. Ajda je cvetela in tisto se je kadilo.</p></div><div class="ss3" id="index-body.1_div.2_div.10_div.6"><h3><span class="head"><span style="font-variant: small-caps">169. Sakalovci</span></span></h3><p>- Kako so se rogali Sakalovčanom?</p><p>- V Sakalovcih so zvonili megli.</p><p>- Zakaj?</p><p>- Zakaj, ja, bila je gosta megla in so grabljali, ker so mislili, da gori. Zato so zvonili. No, zdaj pa je to sramota. No. Tukaj pa so zvonili, ker so baje denar izvlekli ...</p><p><span style="font-weight:bold">Matičetov:</span> Kaj so v Sakalovcih rekli za Slovenčarje (prebivalce Slovenske vesi), za vas? Tudi Sakalovci vam niso ostali dolžni ... Kaj so vam rekli oni, kaj so govorili?</p><p>Nazaj so govorili, drug drugega smo zbadali.</p><p><span style="font-weight:bold">Matičetov:</span> Kaj so govorili?</p><p>Oni so govorili, da so Slovenčarji baje zvonili denarju, ki so ga izvlekli, nato pa padli noter ...</p></div><div class="ss3" id="index-body.1_div.2_div.10_div.7"><h3><span class="head"><span style="font-variant: small-caps">170. Sakalovci</span></span></h3><p>... da Sakalovci niso bili tukaj, na začetku vas ni bila tukaj. Bila je tam zunaj, kjer je Borovnjak. Tam zunaj ...</p><p><span style="font-weight:bold">Matičetov:</span> Zakaj so prestavili vas?</p><p>Spravili so jo noter k hiši.</p><p><span style="font-weight:bold">Matičetov:</span> Zakaj?</p><p>Tega jaz ne vem, zakaj, noter so šli. Potem pa so se tistemu zmeraj smejali, saj je zaspal in ostal tam, Borovnjak. Baje je zaspal, drugi pa so odšli.</p><p><span style="font-weight:bold">Matičetov:</span> Kako je zaspal?</p><p>Kako? Spal je. Ni vstal zgodaj, ostali pa so zgodaj odšli. Zgodaj zjutraj.</p><p><span style="font-weight:bold">Matičetov:</span> So imeli kaj, so se dogovorili ...?</p><p>Ja, to veste, da so se morali dogovoriti. Ko so kam šli. No, in potem so tukaj vse izlili, v jamo tukaj.</p><p><span style="font-weight:bold">Matičetov:</span> So tekli ali kako?</p><p>Vsi, cela vas. Samo eden je baje ostal tam.</p></div><div class="ss3" id="index-body.1_div.2_div.10_div.8"><h3><span class="head"><span style="font-variant: small-caps">171. Sakalovci</span></span></h3><p>Obstaja takšna navada, da se ena vas norčuje iz druge. Da so tako neumni.</p><p>V Sakalovcih, tam baje žanjejo vse zeleno, ko še ni dozorelo. Zeleno. Ajdo in repo, tisto pa belo. Ker ajda belo cveti, takrat pa še ni zrela. In tudi repa je bela, ona je itak vedno bela.</p><p><span class="pagebreak" id="pb.341"> [341] </span>Žetev mora biti bela, kajti takrat je zrela. Pravijo, da oni zeleno žanjejo, ajdo pa belo. Ajda pa ni zrela, ko je bela, saj belo cveti. In tudi repa je zmeraj bela. To pravijo za Sakalovčane.</p><p>Sakalovčani pa spet za drugo vas kaj povejo. In tako ena vas na drugo trosi takšne.</p><p><span style="font-weight:bold">Matičetov</span>: Kaj pravijo Sakalovčani za Seničane?</p><p>Ja, oni pa spet govorijo, da mi grabljamo listje gor po bregu.</p></div><div class="ss3" id="index-body.1_div.2_div.10_div.9"><h3><span class="head"><span style="font-variant: small-caps">172a Števanovci</span></span></h3><p>Zgodilo se je v sosednji vasi, v Števanovcih, poleti, ko je bilo v kuhinji in zunaj veliko muh. In so vzeli veje in metle, muhe pa iz kuhinje in hodnika spodili gor na podstrešje. Po lestvi so jih vse spodili gor, vse so bile tam zgoraj. Nato so odmaknili lestev, da muhe ne bi mogle priti nazaj v kuhinjo.</p><p>Števanovčani pa pravijo, da se je to zgodilo na Seniku.</p></div><div class="ss3" id="index-body.1_div.2_div.10_div.10"><h3><span class="head"><span style="font-variant: small-caps">172b Števanovci</span></span></h3><p>V Števanovcih pripovedujejo. Neki fantiček je prišel v vas k neki hiši in je baje vprašal: »No, kje pa so oče?« »Oče grdijo. Nikogar ni doma.« »Kje pa so?« »Oča grdijo, mati prdijo, Ana pa naga doma.«</p><p><span style="font-weight:bold">Matičetov:</span> Kaj je hotel reči, kako bi Seničani rekli?</p><p>On je povedal resnico. Oče so <span style="font-style:italic">grdili</span>, ograjo okoli hiše so gradili, da bi bila živina na varnem. Mati so pa predli, zdaj se več ne prede, <span style="font-style:italic">prdijo</span> na kolovratu, predli so. Ane pa <span style="font-style:italic">ne ga</span>, ni doma, ker ni bila doma. In je rekel, da je <span style="font-style:italic">naga</span> doma. To pa je grda beseda.</p></div><div class="ss3" id="index-body.1_div.2_div.10_div.11"><h3><span class="head"><span style="font-variant: small-caps">173. Cigan med spovedjo krade</span></span></h3><p>Zdaj pa o nekem Ciganu, kako se je spovedal. Šel je v župnišče, da se bo spovedal, približevali so se namreč prazniki. Stopi v hišo, pa ni bilo nikogar. Tam je visel lep klobuk, na obešalniku. Snel ga je. Gre dalje v drugo sobo, spet ni bilo nikogar. Tam je bil lep molek, po našem pravimo rožni venec. Imel je zlat križec. Vzame ga in si ga obesi okoli vratu. Gre dalje in najde župnika.</p><p>»No, Cigan, kaj želiš?« »Joj, gospod župnik, rad bi se spovedal.« »No, dobro boš storil, če se hočeš spovedati. No, poklekni torej.«</p><p>Vzame štolo in jo vrže nase, Cigan pa tam kleči. »No, začni se spovedovati.« »Ja, stopil sem v prvo sobo in snel klobuk.« »Dobro si storil, Cigan. Drugo.« »Ko sem stopil v drugo sobo, sem dal nase križ.« »Dobro si storil, Cigan.«</p><p>Takrat, ko se je spovedoval, je imel duhovnik uro v žepu brezrokavnika. Vmes mu jo je Cigan iz žepa potegnil. In govori dalje: »Ko sem stopil v tretjo sobo, sem ukradel uro.« »Ja, to moraš vrniti.« Cigan potegne ven uro in jo daje nazaj. »Meni je ni treba, <span class="pagebreak" id="pb.342"> [342] </span>vrni jo tistemu, komur si jo ukradel.« »Saj sem jo vračal, pa je ni hotel vzeti.« »No, pa naj bo tvoja. Si storil še kaj drugega?« »Ničesar drugega nisem storil.«</p><p>Ja, in ga je odvezal in sta šla v cerkev. No, in ga je obhajal in je Cigan mirne duše odšel, saj so ga odvezali in obhajali. Ko je (župnik) prišel domov, stopi v sobo in vidi, da ni klobuka. »No, njegove ciganske matere! Ta je pa klobuk odnesel!« Takrat si je že mislil, kaj bo dalje. Ja, gre v drugo sobo. »Joj, ni rožnega venca, ni zlatega križca.« No, Cigan pa je že zbežal. No, kot zadnje pa še ura. Ja, niti ure ni v žepu brezrokavnika. Ni pa mogel ničesar očitati Ciganu, saj je Cigan vse priznal, kar je ukradel. Rekel mu je, da je dobro storil, Cigan je bil očiščen grehov, je pa zelo bogato nakradel.</p></div><div class="ss3" id="index-body.1_div.2_div.10_div.12"><h3><span class="head"><span style="font-variant: small-caps">174. Cigan med spovedjo krade</span></span></h3><p>Nekoč je živel star Cigan, ki je bil malo gluh. Ni hotel iti v cerkev k spovedi in je odšel raje v župnišče k duhovniku, da ga spove. Ko je vstopil v župnišče, je prišel v prvo sobo. Tam je visel klobuk, ki ga je snel z žeblja. V redu, ni bilo nikogar. Gre naprej v drugo sobo. Tam je visel rožni venec z lepim zlatim križcem. Ni bilo nikogar, vzel je rožni venec in ga dal nase. Gre v tretjo sobo. Vstopil je v tretjo sobo, tam je našel duhovnika. Gospod ga je vprašal: »No, Cigan, kaj hočeš?« »Lepo prosim, k spovedi sem prišel.« »V redu, poklekni.« Pokleknil je. »Zdaj se izpovej svojih grehov.« Takrat je opazil, da je duhovnik imel uro, in jo je gospodu vzel iz žepa. Duhovnik tega ni opazil. Vzel je uro. No, zdaj se je spovedoval. »Vstopil sem v prvo sobo in snel klobuk.« »Cigan, dobro si storil.« »Vstopil sem v drugo sobo in dal nase križ.« »Cigan, dobro si storil.« »Ko sem vstopil v tretjo sobo, sem ukradel uro.« »Ja, uro si ukradel? Uro vrni tistemu, ki si mu jo ukradel.« »Tistemu sem jo dajal, pa je noče vzeti.« »Potem je ura tvoja.« Duhovnik ga je odvezal: »Z Bogom.« Cigan je ukradel klobuk in molek, duhovniku pa uro. In je Cigan odšel z Bogom.</p></div><div class="ss3" id="index-body.1_div.2_div.10_div.13"><h3><span class="head"><span style="font-variant: small-caps">175. Duhovnik razkrinka mlatiče</span></span></h3><p>Nekoč so gospod župnik v župnišču imeli mlatiče. Takrat so imeli še veliko zemljišče in velik pridelek. In so imeli mlatiče. Bili so neki nerodni mlatiči, niso preveč pritiskali na cepce. Večinoma so samo malo zmlatili, potem pa so jih opoldne, ko je bilo treba iti na kosilo in so jih vabili, opazovali pri delu. Ko so mlatiči pograbljali slamo in jo zmetali na kup, so jim rekli, naj pustijo delo in pridejo h kosilu.</p><p>Res grejo na kosilo, medtem pa so se župnik ulegli v slamo. Zdaj bojo preizkusili, kako mlatiči na cepce pritiskajo. Mlatiči so pojedli kosilo in grejo nazaj, da bi omlatili slamo, ki so jo pustili pred kosilom. No, pa (posnema mlatenje).</p><p>»No, dobro, zdaj obrnimo okoli in mlatimo z druge strani.« In ko so obrnili, so duhovnika iz slame obrnili. Duhovnik niti opazili niso, ko so ležali v slami, saj sploh niso pritiskali na cepce. No, tako so dobili plačilo in so se morali pobrati, ker so imeli z njimi več škode kot koristi.</p><p>To se je zgodilo nekoč tukaj in morda tam ... za kratkočasenje je bilo tudi to dobro.</p></div><div class="ss3" id="index-body.1_div.2_div.10_div.14"><h3><span class="head"><span class="pagebreak" id="pb.343"> [343] </span> <span style="font-variant: small-caps">176. Dva siromaka spravljata pridelek</span></span></h3><p>Nekoč sta živela sama dva stara siromaka, babica in dedek. Imela sta z žitom posejano veliko njivo. No, babica ni hotela delati. Žito je bilo že preveč zrelo, dedek pa ni vedel, kaj naj z babico. Ne pa ne. Babica je rekla, da te velike njive ne moreta pospraviti, ker je tako velika in ona več ne vzdrži. To se je dogajalo tako dolgo, da dedek ni več vedel, kaj naj z njo, na koncu pa jo je vendar prepričal. Babica je vsak dan pritekla na njivo, tekala okoli nje in kar naprej govorila:</p><p>»Joj, ti velika njiva, le kdaj boš požeta, le kdaj boš požeta?«</p><p>On pa je kričal nazaj z njive:</p><p>»Danes malo, jutri malo, pa bom gotova.«</p><p>Babica to zasliši, priteče domov, dedek pa naprej. Ona pravi:</p><p>»Veš kaj, nekdo mi je kričal z njive. Pravi: Danes malo, jutri malo, naslednji dan malo, pa bom požeta.«</p><p>Babica pa hajde ven, vsak dan sta malo žela in je bila njiva gotova.</p></div><div class="ss3" id="index-body.1_div.2_div.10_div.15"><h3><span class="head"><span style="font-variant: small-caps">177. Romarice pri Sveti Trojici se napijejo</span></span></h3><p>Ko so nekoč od nas še hodili na romanje k Sveti Trojici, so bile neke babe pijane. So šle in v gostilni kupile za pet krajcarjev žganja in za pet krajcarjev kruha. Potem so ju zmešale v skledo in ju tako jedle. Bile so pijane in so videle, da je cerkev stala na bregu, gostilna pa v dolini. Gledale so skozi okno in govorile: Kako to, romarji so vendar hodili okoli Trojice, zdaj pa Trojica hodi okoli njih. Tako so bile pijane.</p></div><div class="ss3" id="index-body.1_div.2_div.10_div.16"><h3><span class="head"><span style="font-variant: small-caps">178. Šaljivka o kuki in stari babi</span></span></h3><p>To so naši radi govorili: »Stara baba čebulo oplela in jo na riti <span style="font-style:italic">kuka</span> ugriznila.« <span style="font-style:italic">Kuka</span>, to je takšna žival, ki na njivah zelenjavo uničuje in jo poje. Za kratkočasenje so naše matere rade govorile: »Stara baba čebulo oplela in jo na riti <span style="font-style:italic">kuka</span> ugriznila.« To je majhna črna žuželka. Ima majhna koščena krila, s katerimi lahko tudi po zraku leti.</p></div><div class="ss3" id="index-body.1_div.2_div.10_div.17"><h3><span class="head"><span style="font-variant: small-caps">179. Da ne bi jecljal</span></span></h3><p>Nekoč je neki kmet okopaval in je mimo njega prišel jecljavec in ga vprašal: »Kaj tako grdo trnato okopavaš?« »Česar ne moreš izkopati.« »Kaj da ne, lahko se izkoplje. Obstaja pomoč,« je rekel jecljavec. No, kmet vpraša jecljavca: »No, pa mi zaupaj, kakšna pomoč obstaja.« »Malo zbetonirati pa trava ne bo več rasla.« »Ja?« Tisti kmet pa je jecljavcu rekel, da tudi za to obstaja pomoč, da ne bi jecljal. Kaj pa naj stori? Naj ne govori, pa ne bo jecljal.</p><p>Po tistem pa je ta jecljavec nekam odpotoval. Gre na kolodvor, na železniško postajo. Gre do voznega reda, kako kaj grejo vlaki. In tam pristopi k železničarju in ga vpraša: <span class="pagebreak" id="pb.344"> [344] </span>»Go-go-gos-po-pod že-že-že-lezničar, bo-bo-dite ta-tako do-dobri in mi po-povejte, kdaj bo š-š-šel v-vlak v Győr.« »Č-če n-ne b-bi me-mene vpra-prašali, bi š-še do-dobili v-vlak. Zd-daj v-vam pa je že od-odšel ...«</p><p>Prišel je jecljavi potnik in vprašal železničarja, kje je stranišče. Ker mora iti. »Ja, stranišče?« Preden sta se zmenila, je tistemu ušlo v hlače.</p></div></div><div class="ss2" id="index-body.1_div.2_div.11"><div class="pagebreak" id="pb.345"> [345] </div><h2><span class="head">Prerokovanja, šege in navade</span></h2><div class="ss3" id="index-body.1_div.2_div.11_div.1"><h3><span class="head"><span style="font-variant: small-caps">180. Prerokovanje prihodnosti na sveto noč</span></span></h3><p>Tega vi ne veste, kako so stari ljudje nekoč pripovedovali, kako so imeli ognjišče in kaj vse so delali. Kako so nanj sipali pepel in vse to. Na sveto noč.</p><p>Takrat so to lepo pripravili in se je na tistem pepelu pokazalo vse, kar se je pri tisti hiši tisto leto zgodilo. Če je krava poginila, so kravo odrli, če je bil mrlič, so mrliča oblačili. Če je poginil pes, so odrli psa. Vse tisto so tam počeli. Zdaj pa se je tisto na pepelu pokazalo.</p></div><div class="ss3" id="index-body.1_div.2_div.11_div.2"><h3><span class="head"><span style="font-variant: small-caps">181. Na svetega Jurija dan</span></span></h3><p>Za svetega Jurija pa je tako, da takrat začnemo krave gnati na pašo. Nekoč je bilo tako, so gnali krave. In pastir, ki jih je pasel, je moral okroglo cvrtje ocvreti. Ko žene ven krave – kolikor jih pač ima – jih razpusti in poišče krtino. Tam mora pojesti cvrtje. Tisti pastir bo srečen, celo leto bo živina okoli njega in ne bo šla stran. To je od Jurija. In takrat že lahko hodijo bosi, ker več ne škodi zdravju.</p><p><span style="font-weight:bold">Matičetov:</span> To ste pri vas ...</p><p><span style="font-weight:bold">Pripovedovalka:</span> To sem jaz že sama tako delala, ko sem bila pastirica.</p><p><span style="font-weight:bold">Matičetov:</span> V kateri vasi?</p><p><span style="font-weight:bold">Pripovedovalka:</span> V Budincih.</p></div><div class="ss3" id="index-body.1_div.2_div.11_div.3"><h3><span class="head"><span style="font-variant: small-caps">182. Ko so prvič gnali na pašo</span></span></h3><p>Oni so dali verigo počez pod pragom in otrokom skuhali jajca. Tisto jajce so dali pod prag pa še železni klin od jarma. In krave so stopale čez tisto.</p><p><span style="font-weight:bold">Matičetov:</span> Na kateri dan?</p><p>Ko smo prvič gnali na pašo. In smo morali leskovo šibo, takšno, ki že leto dni raste, tisto smo morali prej odlomiti. Nismo je nesli pod streho, ampak smo jo zunaj odvrgli in nato dvignili. S tisto smo potem gnali krave. Tega dandanes sploh ne počnemo več, samo zgrabimo krave in tečemo z njimi. Pa dobro.</p></div><div class="ss3" id="index-body.1_div.2_div.11_div.4"><h3><span class="head"><span style="font-variant: small-caps">183. Vedeževanje za pusta</span></span></h3><p>Za pusta smo opoldne jedli meso s svinjskega hrbta. Tiste kosti smo polagali na lopar, s katerim dajemo kruh v peč. Po vrsti smo jih okoli položili. Tisti od nas, čigar kost je hišni pes najprej odnesel, se je prvi poročil. No, pri nas se je tako zgodilo. Kost, ki sem jo jaz obirala, tisto je pes najprej odnesel. Drugi so bili vsi starejši od mene, pa se niso poročili. Jaz sem bila prva.</p><p><span class="pagebreak" id="pb.346"> [346] </span></p><div class="figure"><img src="media/F345.jpg" alt="Ognjišče s pečjo v porabski hiši, Gornji Senik (foto: Mirko Ramovš, 22.&#xA;                        2. 1971, arhiv GNI ZRC SAZU)." id="f15" class="graphic"/><div class="caption">Ognjišče s pečjo v porabski hiši, Gornji Senik (foto: Mirko Ramovš, 22. 2. 1971, arhiv GNI ZRC SAZU).</div></div></div><div class="ss3" id="index-body.1_div.2_div.11_div.5"><h3><span class="head"><span style="font-variant: small-caps">184. Prerokovanje bodočega moža</span></span></h3><p>Najprej se mora dekle pred svetimi tremi kralji postiti, na enem zrnu pšenice. Na treh zrnih pšenice cel dan. Ko pa vzide zvezda, se ji prikaže mož, s katerim se bo poročila.</p></div><div class="ss3" id="index-body.1_div.2_div.11_div.6"><h3><span class="head"><span style="font-variant: small-caps">185. Čaranje na sveti post</span></span></h3><p>Na sveti post se pred kosilom, preden jemo, okoli kokoši naplete veriga. Tja noter se jim vrže hrana. Tako kokoši ne odidejo stran, da bi jih lahko zgrabila lisica. Tako se vse leto držijo okoli hiše. To mi počnemo.</p></div><div class="ss3" id="index-body.1_div.2_div.11_div.7"><h3><span class="head"><span style="font-variant: small-caps">186. Čaranje na sveti post</span></span></h3><p>Za sveti post smo nekoč veliko vsega počeli. V okna smo dali črtalo in slamo in vejke. In žito, vsakršno žito. Vse to smo dali pod mizo in je bilo tisto od svetega posta do Štefanovega pod mizo, kokošim pa nismo dali za jesti. Ko smo vse to znosili pod mizo, smo jim nasipali, potem pa samo na Štefanovo, ko smo vse vzeli ven. Tako smo čarali. V okna smo dali šopke iz papirnatih rož in tresli drevesa. Moj Bog, Oče moj, vse to smo počeli. Dandanes tega ne počnemo več, mladina je vse to zavrgla. Nič več ne čarajo, nič več ne vejo.</p></div><div class="ss3" id="index-body.1_div.2_div.11_div.8"><h3><span class="head"><span class="pagebreak" id="pb.347"> [347] </span> <span style="font-variant: small-caps">187. Na večer praznika vseh svetnikov nastavljajo dušam hrano</span></span></h3><p>Na večer praznika vseh svetnikov so imeli stari ljudje navado, da so na mizi puščali več vrst hrane. Takrat naj bi prišle nazaj pokojne duše, da bi pri tisti mizi jedle. In celo to, da na drugi dan, na dan mrtvih duše pridejo baje domov, na svoj dom, da bi se vse nahranile. Dandanes tega ni več, ne počenjamo ničesar takega več. Nekoč so vse to vedeli in počenjali.</p></div><div class="ss3" id="index-body.1_div.2_div.11_div.9"><h3><span class="head"><span style="font-variant: small-caps">188. Štiri Marije</span></span></h3><p>Koliko let je že tega, kar je tu spodaj v kope udarilo, v žito. Štiri, pet križev nam je zgorelo. Pritekla sem, da bi videla, kako so zdaj. Tako je bil križ postavljen in tukaj je bila zemlja izkopana.</p><p>Priletel je, videla sem. Kakor je bil postavljen križ, tam je bila zemlja izkopana in vse odneseno. Ker je tam udaril, od tistega se je slama užgala. Kupček pograbljenega klasja in križ. In tako je gorelo od križa do križa. Ko je že peti križ gorel, sem jaz od tukaj pritekla dol. In kaj smo takrat naredili? Na sam Marijin praznik sva z našim pokojnim tisto pšenico kosila. V rž je udarilo, v pšenico pa ne. Pa tako težko sva kosila. On ni mogel kositi, jaz nisem mogla pobirati. Vrtinčast veter je priletel mimo. Jaz sem pa prišla ven na ozare. Tam je bila živa meja. Sem stopila ven na ozare, na ozare. Naenkrat slišim za sabo samo »džžž« in vidim, da beži dol po njivi. In je prevrnil vsak snop in vse strnišče je v zrak zmetalo, ker je pihal vrtinčast veter. Naš Števi je vezal snope, veter pa mu je odpihnil klobuk. On se je držal za snop. In tisti je dvakrat pridrvel, tisti vrtinčast veter, dopoldne. Marija s srpom je zavetnica sakalovske kapele. V Sakalovcih je ta dan vedno praznik. Naše zemljišče spada k Sakalovcem, zaradi tega ne bi smeli delati na ta dan. Naše zemljišče spada k ozemlju Sakalovcev. In potem se nam je to zgodilo. Od takrat na ta dan ne delamo ničesar več.</p><p><span style="font-weight:bold">Matičetov:</span> Na kateri dan je to?</p><p><span style="font-weight:bold">Pripovedovalka:</span> Na praznik Marije s srpom.</p><p>Tudi v času mojega očeta niso nikoli želi. Če so ročno kot nekoč, potem so popoldne vezali snope, toda želi niso nikoli. Oče mi je tako rekel, da so štiri take Marije, tri pa praznujemo. To bi morali najbolj praznovati, pa je ne praznujemo. Ker ona nam dá srp v roke, da si žetev pobiramo, kruh.</p></div><div class="ss3" id="index-body.1_div.2_div.11_div.10"><h3><span class="head"><span style="font-variant: small-caps">189. Štiri Marije</span></span></h3><p><span style="font-weight:bold">Matičetov:</span> Katere so te štiri Marije?</p><p><span style="font-weight:bold">Pripovedovalka:</span> Ena je bila zdaj, adventna Marija. Ena zdaj pride, svečnica, potem pa pride Marija, ki cepi. Ko je žetev, pa Marija s srpom.</p><p><span class="pagebreak" id="pb.348"> [348] </span><span style="font-weight:bold">Matičetov:</span> Katera je cepljena? Zakaj govorijo cepljena?</p><p><span style="font-weight:bold">Pripovedovalka:</span> Cepljena je, ker takrat cepimo drevje, rože. 2. februarja sveče v roke daje, če kdo umre.</p></div><div class="ss3" id="index-body.1_div.2_div.11_div.11"><h3><span class="head"><span style="font-variant: small-caps">190. Svečna Marija</span></span></h3><p>Tako je tudi moj oče vedeževal, v stari hiši, kjer je bil tram počez – ta tram je še zdaj nekam odpeljan, tisti, ki je bil tam. Tam je bil nanj dan križ. Zdaj so na svečno Marijo nosili svečo k maši. Ko so jo prinesli domov, niso šli skozi pod tramom, ampak so se postavili pod tisti križ in prižgali svečo. Kolikor nas je bilo, za vsakega človeka. Svečo so prižgali in jo upihnili, da se je vil dim. Če se je vil naravnost gor, je tisti človek živel. Če pa je dim šel po telesu, je tisto leto umrl. Toda vsakokrat se je vil naravnost gor. Pozneje tega nismo več počeli, ne vem, ko so mati umrli, kako je bilo in kako ne.</p><p><span style="font-weight:bold">Matičetov:</span> To je bilo na svečno Marijo?</p><p><span style="font-weight:bold">Pripovedovalka:</span> Ko nosimo blagoslovit svečo.</p></div><div class="ss3" id="index-body.1_div.2_div.11_div.12"><h3><span class="head"><span style="font-variant: small-caps">191. Adventna Marija</span></span></h3><p>Adventna Marija ustavlja pluge. (Več itak ne moremo, ker tla zmrznejo in se ne more več orati in sejati.)</p></div><div class="ss3" id="index-body.1_div.2_div.11_div.13"><h3><span class="head"><span style="font-variant: small-caps">192. Vraže ob delu</span></span></h3><p>Moj oče je začel orati, krave gnati ali saditi zmeraj dopoldne. Popoldne sploh ni hotel. Ko se je poročil in je imela mati v času, ko so sadili koruzo, otroka, je oče sadil koruzo zjutraj in popoldne. Rekel je, da se je koruza ločila: tista, ki so jo posadili popoldne, je bila veliko slabotnejša kot dopoldanska. Moj oče je rekel: Dopoldne dan pridobiva, popoldne pa zgublja. Tudi z žitom in sočivjem je bilo tako ... Na, že sonce zaide, ko sadijo. Ponoči. Tako se namreč spreminja, da krompirja več ne sadimo tako kot nekoč. Tako se spreminja.</p></div><div class="ss3" id="index-body.1_div.2_div.11_div.14"><h3><span class="head"><span style="font-variant: small-caps">193. Vraževerje na Lucijin dan</span></span></h3><p>Na Lucijin dan mora dekle pripraviti cmoke in vanje na papirnat listek vpisati imena vseh fantov, na katere misli. Napisati in dati vanje. Ko se skuhajo in zavre voda, bo tisti, ki se prvi dvigne, njen mož.</p><p>– Tistega je treba vzeti iz vode in pogledati, tisti bo njen mož.</p></div><div class="ss3" id="index-body.1_div.2_div.11_div.15"><h3><span class="head"><span class="pagebreak" id="pb.349"> [349] </span> <span style="font-variant: small-caps">194. Odraščanje</span></span></h3><p>Ko začenja dete odraščati, začne jesti. Če je fantek, naj mu dajo petelinje meso, da bo znal lepo peti. Če pa je deklica in odrašča, naj ji dajo golobje meso, da bo lepa in bojo fantje radi hodili za njo.</p></div><div class="ss3" id="index-body.1_div.2_div.11_div.16"><h3><span class="head"><span style="font-variant: small-caps">195. Dober gospodar</span></span></h3><p>Kaj mora imeti dober gospodar pri hiši? Petelina, psa in mačka. Petelin ga mora buditi, da bo zjutraj dovolj zgodnji. Zgodaj mora vstati, saj kdor zgodaj vstane, zlato najde. Psa pa zato, da od hiše odganja slabe ljudi in naznanja, če pride slab človek k hiši. Maček pa kaže na čistost gospodinje, ker se umiva tam, od koder človek prihaja, ker drži čistočo pri hiši. Tisti gospodar je pošten, ki ima te tri živali pri hiši.</p><div class="figure"><img src="media/F349.jpg" alt="Hiša na ključ, Gornji Senik (foto: Mirko Ramovš, 1970, arhiv GNI ZRC&#xA;                        SAZU)." id="f16" class="graphic"/><div class="caption">Hiša na ključ, Gornji Senik (foto: Mirko Ramovš, 1970, arhiv GNI ZRC SAZU).</div></div></div><div class="ss3" id="index-body.1_div.2_div.11_div.17"><h3><span class="head"><span style="font-variant: small-caps">196. Slaba ura</span></span></h3><p>Ob polnoči se ne sme roditi otrok, ker bo imel slabo usodo. Ko pa je polnoč mimo, ko je že udarila dvanajsta ura, se otrok lahko rodi. To je govorila porodna babica. Prej ni bilo zdravnika, ko je ženska imela otroka, ta pa je bila izučena.</p></div><div class="ss3" id="index-body.1_div.2_div.11_div.18"><h3><span class="head"><span class="pagebreak" id="pb.350"> [350] </span> <span style="font-variant: small-caps">197. Jajca od črne kokoši</span></span></h3><p>Tukaj na Seniku je živela stara mamica, ki je imela navado, da je na veliki petek nesla tri jajca od črne kokoši. In tista tri jajca je na veliko noč nesla k blagoslovu. Okoli poldneva jih je odnesla na mejo in tam pokopala. In ta so preprečila, da bi prišel hud dež na našo vas. Dež in toča, hud dež in toča. In samo tiste kokoši so jih lahko znesle, ki so bile črne, od drugih kokoši ni veljalo. Ta jajca so veljala samo na veliki petek.</p></div><div class="ss3" id="index-body.1_div.2_div.11_div.19"><h3><span class="head"><span style="font-variant: small-caps">198. Črna kokoš</span></span></h3><p><span style="font-weight:bold">Matičetov:</span> Je to res, stric Feri? Ste tudi vi slišali?</p><p>Ja, ja, tudi jaz sem slišal. In nisem vedel, če jih je treba dati k blagoslovu ali ne, kakšna je ta črna kokoš in ali lahko kadar koli znese. Zdaj pa se je pokazalo, da so lahko znesena samo na veliki petek. Drugače ne velja.</p></div><div class="ss3" id="index-body.1_div.2_div.11_div.20"><h3><span class="head"><span style="font-variant: small-caps">199. Črna kokoš</span></span></h3><p><span style="font-weight:bold">Matičetov:</span> Ste rekli, da so to tudi vaša babica počeli?</p><p>Ja, oni so prišli prosit mojo babico, ker niso imeli jajc od črne kokoši. Takrat jih je moja babica dajala, dala je tri jajca, naj vasi ne škoduje hud dež.</p><p><span style="font-weight:bold">Matičetov:</span> Oni so verovali, da to …</p><p>Oni so verovali, da to velja, če se ta jajca pokopljejo na meji.</p></div><div class="ss3" id="index-body.1_div.2_div.11_div.21"><h3><span class="head"><span style="font-variant: small-caps">200a Vraževerje in ljudske modrosti</span></span></h3><p>Pripovedujejo tudi o sinicah, ki že zgodaj spomladi žvrgolijo. Če začne sinica svojo pesem zelo zgodaj žvrgoleti, pred svečnico ali pa pred pustom, bo po tistem toliko dni molčala, kolikor dni prej se je oglasila. Ne bo žvrgolela in po tistem bo še slabo vreme.</p><p>Če je pred pustom lepo vreme, ga pust obrne na slabo.</p><p>In tudi Matjaž. Tudi za Matjaža pravijo, da razbija led. Če ga ne najde, ga naredi, če pa je led do takrat, ga razbije. Letos je bil v škripcih, ni vedel, kaj naj stori. Led je bil, prvi dan je bilo lepo, za Matjaža pa je že stisnilo. Zdaj se zares dela led in sneg se napravi po tem.</p><p>Govorijo še o žabah, ki začnejo zgodaj regljati v mlakah. Če žabe regljajo pred Jurjevim, bo tako: kolikor dni pred Jurjevim se oglasijo žabe, toliko dni po tistem bojo molčale. Takrat bo mrzlo še po Jurjevem. To je aprila.</p><p>(-)</p><p>Ja, tudi o kačah govorijo v vasi. Če kdo pred Jurjevim vidi kačo, jo rad ulovi in ubije. In ji izpuli želo. Ona pa nima žela, tisto je njen jezik. Vseeno pravijo, da je jezik kot želo. Tistega iztrgajo in ga radi v koso v toporišče zabijejo. Celo leto bo z lahkoto kosil <span class="pagebreak" id="pb.351"> [351] </span>s tisto koso, ki ima kačje želo. In če je še več majhnih žel, jih radi dajejo v mošnjič ali denarnico, kjer imajo denar, da bi imeli celo leto srečo z denarjem. To le redko uspe, ker je pred Jurjevim težko najti kačo. Lani sem ujel dve in jima iztrgal želi ter ju dal v koso in denarnico. Pa nisem imel sreče pri košnji, celo leto sem bil utrujen. In tudi denarnico sem imel prazno, brez denarja, želo je samevalo. To ni bila sreča.</p><p>No, pa to, kar sem pravkar rekel, da sem lani žela iztrgal kačam iz gobca, ni bila laž. Ne mislite, da sem si to izmislil, kot dokaz pošiljam želo, kačji jezik, uredništvu ljubljanskega radia kot pričevanje. Naj imajo z njim več sreče kot jaz, naj se jim vse bolj posreči, tudi gospodu Matičetovemu.</p><p>In tudi o kači se lahko še govori. Če kdo kačo pred Jurjevim pogladi, gre trikrat z roko po njej, jo poboža, bo njegova živina vse leto lepo poglajena. Ali jaz bi rad videl tistega, ki živo kačo trikrat poboža po hrbtu. Saj se prej prestraši in zbeži.</p></div><div class="ss3" id="index-body.1_div.2_div.11_div.22"><h3><span class="head"><span style="font-variant: small-caps">200b Ljudska modrost o vremenu</span></span></h3><p>Naši so večkrat rekli, da je boljše, če meseca januarja volk liže hleve, ne pa jugo. Če volk liže hleve, je mraz. Če pa jugo piha, je toplota. In če je januarja toplota, je poleti sirota.</p><p>Stara pripovedka. Je pa tako tudi v resnici. Če ni zime, ni pravega poletja.</p></div></div><div class="ss2" id="index-body.1_div.2_div.12"><div class="pagebreak" id="pb.352"> [352] </div><h2><span class="head">Verovanjske pripovedi</span></h2><div class="ss3" id="index-body.1_div.2_div.12_div.1"><h3><span class="head"><span style="font-variant: small-caps">201a Prelomljena obljuba</span></span></h3><p>Poznam zgodbo, ki je prav tako resnična. Mogoče ste jo že slišali ali pa ne. Zgodilo se je na Nemškem, v Nemčiji. Pozabil sem, katerega leta. Tam je živel ... v veliki Nemčiji. Živel je župan in je bil bogat. Imel je sina, enega samega. Tisti sin je hodil k enemu dekletu, da bi jo vzel. Ona pa je bila sirota. Ime ji je bilo Rozalija. Obljubil ji je, da se poroči z njo. Pa tako. Takrat pa mu je ona tako rekla: »Pusti me. Glej, jaz sem sirota, ti si pa sin bogatega župana. Starši ti ne bojo dovolili, da bi me vzel. Tega ne bojo.«</p><p>Pa tista nikakor ni hotela privoliti, sirota je bila pametna, ampak takih fantov se ne da ubraniti. Temu sinu je bilo ime Konrad. In dalje, in še dalje, ni odnehal, je kar hodil. Nekoč pa je izjavil: »Glej, jaz te vzamem in kar koli bo, ne bom te zavrgel. To je moja roka. Glej, če te ne vzamem in te prevaram in se zlažem, naj med mrtvimi nikoli ne najdem pokoja. Ko bom umrl in bo konec, naj nimam tam mesta in naj se moje kosti nikoli ne ločijo druga od druge. Ko strohnijo.«</p><p>No, takrat mu je vseeno verjela in jo je zapeljal. Pustil jo je v siromaštvu. Pa še otroka je imela z njim, ko jo je zapeljal. In jo je sunil v siromaštvo, po nekem času. Starši mu namreč tega niso dovolili in jo je pozabil, čeprav je rekel, naj »v smrti pokoja ne najde«.</p><p>Takrat je vzel neko drugo, bogato. Poročil se je, prejšnjo pa zavrgel. Nekaj časa, par let je dobro živel, par let je imel srečo. Toda tisto ni trajalo dolgo, umreti je moral namreč v mladih letih. In je umrl in ni bilo sreče. Ona pa je bila brez moža, tista sirota.</p><p>No, pa nič. Leta so kar minevala, takrat je minilo morda že petnajst ali dvajset let, tega ne vem, kar njega ni bilo več na svetu, kar je umrl. Takrat so prišli na pokopališče. Takrat je prišlo na vrsto tisto, kjer je bil pokopan tisti Konrad. Bil je morda že dvajset let tam notri, morda več, ali pa petnajst let, ko je prišla vrsta na njega, da ga izkopljejo. Tako je bilo.</p><p>V tistih časih je bila v tistem mestu svatba. Tega ne vem, ali so imeli ohcet pri gostilničarju ali pa doma. Povabili so tudi tisto Roziko, ki je bila sorodnica, povabili so jo na svatbo. Prišla je. No, pa to so svatje, ki spadajo zraven. Tam pa so se znašli tudi fantje, in kot je to na ohceti, se igrajo ali pripovedujejo kakšne šale ali pravljice.</p><p>Takrat pa je grobar, ki koplje jame, ravno tam izkopal jamo, kjer je bil pokopan tisti Konrad, o katerem sem povedal, kaj je storil. No, ko jo je izkopal, je našel celega človeka. Takega, ki so se mu vse kosti skupaj držale, kakor se to na risbah vidi. Kože ni, meso in kosti pa celi. No, pa je tisto pobral ven. Tam so imeli tako navado, da je grobar, ko je izkopal jamo, pobral kosti. Na nekem mestu na pokopališču pa je bila velika jama, tja je znosil tiste kosti in jih iztresel. Ni jih pustil tam, kjer je drugega pokopal. Tistega človeka je izkopal. Ja kaj, tudi tistega je odnesel in ga vseeno vrgel v tisto veliko jamo, kamor se vržejo kosti.</p><p>To pa so takrat že vedeli, par dni po tistem je bilo, ko je grobar izkopal celega človeka, ki se mu kosti skupaj držijo. Na svatbi pa so bili takšni fantje in bila je noč. No, kdo je <span class="pagebreak" id="pb.353"> [353] </span></p><div class="figure"><img src="media/F353.jpg" alt="Svatje gredo v cerkev, Gornji Senik (Foto: Mirko Ramovš, 21. 2. 1971,&#xA;                        arhiv GNI ZRC SAZU)." id="f17" class="graphic"/><div class="caption">Svatje gredo v cerkev, Gornji Senik (Foto: Mirko Ramovš, 21. 2. 1971, arhiv GNI ZRC SAZU).</div></div><p>tako pogumen, da bo šel tja, kjer je grobar izkopal celega človeka, in tistega človeka prinesel sem. Ponoči. Pa še preblizu ni bilo. Stavili so, ne vem za kaj. Za denar ali vino, in eden se je našel. On bo šel.</p><p>Ja, šel je tja, drugi tega niso vedeli, samo tisti fantje. Kar naenkrat prinese na hrbtu okostnjaka na svatbo v tisto hišo. Tam ga je postavil in ga držal, da ne bi padel. Nekateri so s strahom gledali, kaj ta zdaj počenja, kaj pa je zdaj prinesel pa vse. Tistega tam gledajo, nekateri so se smejali, ti fantje. Bil pa je tudi strah, kako to, da je ta takšen. Takrat pa je tisti gospodar, kmet ali gostilničar nenadoma rekel: »Nikar se mu ne posmehujte in ga ne sramotite. Ne ve se, kaj se godi z njegovo dušo na drugem svetu. Pustimo to.«</p><p>Zdaj je moral vsak zmoliti očenaš za pokojnega. Tisto so zmolili. Zdaj pa je moral iti vsak od njih do njega in mu dati roko, ga prijeti za roko. Da mu vse odpustijo. Ko so šli, so res vsi to storili. Tista Rozika pa ni hotela, bila je tam in ta jo je zapeljal. Nekaj časa se je branila. Vedela je, da je ta tisti, ki ji je obljubil, da se mu ne bojo kosti nikoli ločile. Ni šla. Ja, ta kmet ali gostilničar, hišni gospodar pa ni odnehal. »To je nujno. Vsakomur in tudi tebi!«</p><p>Nekaj časa ni hotela, nato pa je le šla. Z roko ga je prijela, mu dala roko in tako tresla:</p><p>»Konrad! Jaz ti vse odpustim!« In ko je to rekla, se je vse razletelo. Vse je razpadlo na kose. Tam so se čudili. »Ja, kako pa to, kaj si ti tega človeka poznala?« »Poznala.« In takrat je povedala, kako se je zgodilo. No, pa so morali prinesti košare, da so zbrali kosti in jih odnesli nazaj. No, tako je, dalje ni.</p><p><span style="font-weight:bold">Matičetov:</span> Ste to prebrali?</p><p><span style="font-weight:bold">Pripovedovalec:</span> Bral, bral. V knjigi je. V molitvenih knjigah je tudi nauk. Tudi tam je tako. Toda to je bilo res.</p></div><div class="ss3" id="index-body.1_div.2_div.12_div.2"><h3><span class="head"><span class="pagebreak" id="pb.354"> [354] </span> <span style="font-variant: small-caps">201b Fantje kegljajo, namesto da bi šli k maši</span></span></h3><p>Živel je gostilničar, ki je imel igrišče za kegljanje, kjer so kotalili krogle. Prišla je nedelja in so šli k maši. Fantje pa so že prej odšli tja, da bi prišli še pred mašo. Začeli so kotaliti krogle, kegljati. Prihajal pa je že čas za iti v cerkev, ko bojo zazvonili k maši. Takrat je prišel ven gostilničar in rekel: »Nehajte vendar s tem, vidite, da je nedelja in velik praznik. Pojdite k maši! Vidite, kako se oblači? Bližata se oblak in dež. In tudi grmi že. Zazvonili so že k maši, pa vseeno ne greste.«</p><p>Takrat pa je eden od fantov tako odgovoril: »Ja, tudi tam zgoraj kegljajo in kotalijo krogle.« Ni bilo preveč oblačno, se pa je razsvetlilo in grom je udaril tja v tistega, ki je to rekel, in ga ubil.</p><p>To sem v knjigi prebral ...</p></div><div class="ss3" id="index-body.1_div.2_div.12_div.3"><h3><span class="head"><span style="font-variant: small-caps">201c Predice</span></span></h3><p>Tako se je zgodilo, da so se dekleta zbirala k preji, da bojo predle predivo na tistem kolovratu. Takrat so bila vsa na istem mestu, v isti hiši. Ko so tam končala, so šla k drugi hiši, zvečer. Trajalo je do desete, enajste ure. Toda tudi fantje so prišli tja na obisk in so tam sedeli. Tistih deklet je bilo tri, štiri, pet in pri vsaki je sedel po en fant. Fantje, ki so se zbrali, pa k eni niso sedli. Tudi tisto dekle bi bilo veselo, če bi k njej prisedel kakšen fant, pa ni bilo nikogar. Pa je bilo lepo to dekle. Druge so imele kaj, tista pa nič. Ko so spredle in se zvečer odpravile domov, so tako fantje kakor dekleta krenili proti domu.</p><p>Nekoč pa je rekla, naj bi že sam hudič prišel, nič ne bi imela proti. Naenkrat pa je tisti tudi prišel, v zeleni obleki. In sédel. Ko so predle, je padlo neko vreteno, nekaj je padlo. On se je hitro sklonil, da ga dvigne, toda tudi ona je storila isto. Takrat je videla, da ima namesto čevljev konjske noge, konjsko kopito, kot vi pravite. No, takrat se je pa prestrašila. Skoraj se ga ni mogla rešiti. Toliko vem.</p></div><div class="ss3" id="index-body.1_div.2_div.12_div.4"><h3><span class="head"><span style="font-variant: small-caps">201d Sveti Miklavž</span></span></h3><p>Sveti Miklavž je bil škof. In je bil zelo radodaren. In sta šla dva pijanca in videla, da prihaja. Rekla sta: »No, zdaj pride, nama dá piti, saj je radodaren, in bova pila.« Eden od prijateljev se je usedel v jarek, drugi pa je šel mimo in prosil: »Sveti Miklavž, daruj mi toliko, da pokopljem prijatelja.«</p><p>Ko je Miklavž odšel mimo, je tisti poklical prijatelja: »Pridi zdaj, ker imava denar in bova lahko spet pila.« No, in ko je tistega zbujal, ga ni mogel več zbuditi, ker je bil že mrtev.</p></div><div class="ss3" id="index-body.1_div.2_div.12_div.5"><h3><span class="head"><span class="pagebreak" id="pb.355"> [355] </span> <span style="font-variant: small-caps">201e Dekle nese v Mariazell svoje srce</span></span></h3><p>Neko dekle je šlo v Mariazell. In je šlo skozi gozd. In so prišli razbojniki. In so jo vprašali: »Kam greš?« »Ja, v Mariazell. Nesem srce.« Takrat so jo potolkli in ji odstranili srce. »No, zdaj nesi.« In potem so jo pustili.</p><p>In je šla brez. Srce je nesla v predpasniku, dekle. In ga je prinesla tja v Mariazell. In tam ga je odložila in tam umrla. Srce pa še danes bije.</p><p>To. In je zdaj z (madžarskim) narodnim trakom prevezano, v spomin temu dekletu.</p><p><span style="font-weight:bold">Matičetov:</span> A je to bilo v Mariazellu?</p><p>To so že Madžari dodali.</p><p>Res se je tako zgodilo, to ni le pripovedka.</p><p><span style="font-weight:bold">Matičetov:</span> Od kod pa je bilo to dekle?</p><p>Tega ne vem.</p></div></div><div class="ss2" id="index-body.1_div.2_div.13"><div class="pagebreak" id="pb.356"> [356] </div><h2><span class="head">Uganke</span></h2><div class="ss3" id="index-body.1_div.2_div.13_div.1"><h3><span class="head"><span style="font-variant: small-caps">202 Kaj je to? Ugani!</span></span></h3><p>Gor lahko pride, dol pa ne. Kaj je to?</p><p>Jajce.</p><p><span style="font-weight:bold">Matičetov:</span> Kako lahko pride gor?</p><p>Gor lahko pride, ker ga kokoš gor prinese. Dol pa ne more, kajti ponj mora iti človek.</p></div><div class="ss3" id="index-body.1_div.2_div.13_div.2"><h3><span class="head"><span style="font-variant: small-caps">203. Kaj je to? Ugani!</span></span></h3><p>Kadar spušča, joče, in kadar vzdiguje, prav tako joče.</p><p>Veriga.</p><p><span style="font-weight:bold">Matičetov:</span> Kako joče?</p><p>Kadar vzdiguje, joče, kadar spušča, tudi joče. Joka.</p><p>To je vodnjak.</p><div class="figure"><img src="media/F356.jpg" alt="Vodnjak (stüdenec) na Gornjem Seniku (foto: Mirko Ramovš, 22. 2. 1971,&#xA;                        arhiv GNI ZRC SAZU)." id="f18" class="graphic"/><div class="caption">Vodnjak (stüdenec) na Gornjem Seniku (foto: Mirko Ramovš, 22. 2. 1971, arhiv GNI ZRC SAZU).</div></div></div><div class="ss3" id="index-body.1_div.2_div.13_div.3"><div class="pagebreak" id="pb.357"> [357] </div><h3><span class="head"><span style="font-variant: small-caps">204. Kaj je to? Ugani!</span></span></h3><p>Kdaj je osel tako zelo rigal, da je slišal ves svet?</p><p><span style="font-weight:bold">Matičetov:</span> Ne veste?</p><p>Ko sta bila samo Adam in Eva, takrat je slišal ves svet. Saj drugega itak ni bilo, samo Adam in Eva sta bila.</p></div><div class="ss3" id="index-body.1_div.2_div.13_div.4"><h3><span class="head"><span style="font-variant: small-caps">205. Kaj je to? Ugani!</span></span></h3><p>Pri kateri kokoši sedi petelin?</p><p><span style="font-weight:bold">Matičetov:</span> Boš povedal?</p><p>Pri pernati kokoši sedi.</p></div><div class="ss3" id="index-body.1_div.2_div.13_div.5"><h3><span class="head"><span style="font-variant: small-caps">206. Kaj je to? Ugani!</span></span></h3><p>Kakšna je razlika med porodno babico in mačkom?</p><p>Porodna babica pri luknji čaka otroka, maček pa pri luknji čaka miš.</p></div><div class="ss3" id="index-body.1_div.2_div.13_div.6"><h3><span class="head"><span style="font-variant: small-caps">207. Kaj je to? Ugani!</span></span></h3><p>Moj oče je večkrat pripovedoval, govoril, to so bile takšne kratke uganke.</p><p>»Katere reči zemljo pretresejo? Katere so najtežje stvari na svetu?«</p><p>»Prva je ’bedak, če se najé’. Druga: ’slaba žena, če jo kdo v zakon vzame’. Tretja pa, če ’siromak na konja sede’. To so najtežje stvari na svetu, najtežje reči.</p></div><div class="ss3" id="index-body.1_div.2_div.13_div.7"><h3><span class="head"><span style="font-variant: small-caps">208. Kaj je to? Ugani!</span></span></h3><p>Zakaj kokoš nima hlač? Zato, ker petelin nima rok in ne more hlačk dol potegniti.</p></div><div class="ss3" id="index-body.1_div.2_div.13_div.8"><h3><span class="head"><span style="font-variant: small-caps">209. Kaj je to? Ugani!</span></span></h3><p>Zakaj imajo ženske mrzle riti, moški pa mrzla kolena?</p><p>Ko je Adam Evo na led posadil, je ona na led prišla z ritjo, Adam pa je pokleknil s kolenom. In zato imajo moški ledeno mrzla kolena, ženske pa mrzle riti.</p><p>Ker je Adam Evo na led posadil.</p></div></div><div class="ss2" id="index-body.1_div.2_div.14"><div class="pagebreak" id="pb.358"> [358] </div><h2><span class="head">Otroške (besedne) igre</span></h2><div class="ss3" id="index-body.1_div.2_div.14_div.1"><h3><span class="head"><span style="font-variant: small-caps">210. Šaljivka</span></span></h3><p>Otroci se med seboj tako šalijo in govorijo: »Črički, ščurki, ven iz kota, jutri pride gospodar!«</p></div><div class="ss3" id="index-body.1_div.2_div.14_div.2"><h3><span class="head"><span style="font-variant: small-caps">211. Šaljivka</span></span></h3><p>Ali pa: »Raca pravi: pet, pet, pet, deset!«</p><div class="figure"><img src="media/F358.jpg" alt="Učitelj in zborovodja András Csabai, pripovedovalec in posredovalec pri&#xA;                        snemanju pravljic na Gornjem Seniku (foto: Mirko Ramovš, 29. 2. 1971, arhiv&#xA;                        GNI ZRC SAZU)." id="f19" class="graphic"/><div class="caption">Učitelj in zborovodja András Csabai, pripovedovalec in posredovalec pri snemanju pravljic na Gornjem Seniku (foto: Mirko Ramovš, 29. 2. 1971, arhiv GNI ZRC SAZU).</div></div></div><div class="ss3" id="index-body.1_div.2_div.14_div.3"><div class="pagebreak" id="pb.359"> [359] </div><h3><span class="head"><span style="font-variant: small-caps">212. Šaljivka</span></span></h3><p>Ali pa: »Včeraj zvečer je starega ovčarja na čelu pičila čebela.«</p><p><span style="font-weight:bold">Matičetov:</span> To, dovolite, da vas vprašam, to imajo najbrž kot take besede, ki jih hitro ponavljajo in potem ugibljejo, če bi se komu jezik zapletel ...</p><p><span style="font-weight:bold">András Csabai (učitelj):</span> Ja.</p></div><div class="ss3" id="index-body.1_div.2_div.14_div.4"><h3><span class="head"><span style="font-variant: small-caps">213. Šaljivka</span></span></h3><p>Ali pa: »Vi, prekleti puconski fantje, pridite, pijte in prepevajte!«</p></div><div class="ss3" id="index-body.1_div.2_div.14_div.5"><h3><span class="head"><span style="font-variant: small-caps">214a Otroška igra</span></span></h3><p>Ko sem hodil v šolo, smo se otroci igrali. Deset, dvanajst se nas je postavilo v krog in smo se šteli. Kdor je prišel zadnji na vrsto, je moral loviti. Tako je bilo: »En-ten-tinus, so-reke-tinus, so-reke-tiki-taka, ala-bala-bam-bus.« No, na katerega je ta zadnji zlog prišel, tisti je stopil iz vrste. Potem smo začeli spet znova okoli šteti, tako kot sem že prej povedal. Ko pa je prišlo že vse do konca, ko je nekdo ostal zadnji ali ko sta ostala samo dva, tisti je moral loviti nas, mi pa smo bežali. No, ko je ujel prvega, ga je moral prijeti za roko in sta že dva tekla in skupaj lovila ostale. No, če sta koga ujela, tretjega, so se morali že trije držati za roke. Toda če je bila veriga pretrgana, več ni veljalo dalje loviti. No, to je bila lepa igra za otroke, ki smo tekali. Včasih smo zasedli celo dvorišče in zadnjega že z lahkoto ujeli.</p></div><div class="ss3" id="index-body.1_div.2_div.14_div.6"><h3><span class="head"><span style="font-variant: small-caps">214b Šolska igra</span></span></h3><p>Ko smo hodili v šolo, šolarji: »Črički, ščurki, ven iz kota, jutri pride gospoda!«</p><p><span style="font-weight:bold">Matičetov:</span> Ni morda še kaj drugega?</p><p>Ne.</p><p><span style="font-weight:bold">Matičetov:</span> Kaj to pomeni? Ne veste ... Zakaj?</p><p>Majhni otroci so črički, ščurki pa malo večji, drugi, tretji razred. Tisti so drug drugemu tako govorili.</p></div></div><div class="ss2" id="index-body.1_div.2_div.15"><div class="pagebreak" id="pb.360"> [360] </div><h2><span class="head">O pticah in živalih</span></h2><div class="ss3" id="index-body.1_div.2_div.15_div.1"><h3><span class="head"><span style="font-variant: small-caps">215. Sinica</span></span></h3><p><span style="font-weight:bold">Matičetov:</span> Kako govori?</p><p>»Teta, ujna, stric, ste videli motovilo?«</p><p>To pove.</p><p>»Cicifuj, zima bo, poletje bo.«</p><p><span style="font-weight:bold">Matičetov:</span> Kateri ptič tako poje?</p><p>Sinica.</p></div><div class="ss3" id="index-body.1_div.2_div.15_div.2"><h3><span class="head"><span style="font-variant: small-caps">216. Netopir</span></span></h3><p>O netopirju so govorili, da je stara miš, ki je že zelo ostarela in je dobila velike kremplje. In na krempljih so mu zrasle peruti. In tisti leta ponoči, ker ponoči vidi. Toda to ni res, ker on ne vidi z očmi, on sliši s perutmi, ko glasovi nazaj letijo. S tistim se usmerja. Podnevi se skrije, ponoči pa leta po starih hišah, gor na podstrešjih. Ko smo imeli še staro cerkev, je bilo podstrešje vse polno, letali so, ker so jih preganjali.</p><p><span style="font-weight:bold">Matičetov</span>: Kaj so to <span style="font-style:italic">škrabci</span>?</p><p>Škrabci? Mi pravimo, da imajo mački namesto nohtov kremplje. In gosi in kokoši in druge takšne živali, to so škrabci. Prsti. Živali imajo tace, namesto nohtov pa škrabce. To so škrabci.</p><div class="figure"><img src="media/F360.jpg" alt="Cerkev sv. Janeza Krstnika na Gornjem Seniku (foto: Mirko Ramovš, 1970,&#xA;                        arhiv GNI ZRC SAZU)." id="f20" class="graphic"/><div class="caption">Cerkev sv. Janeza Krstnika na Gornjem Seniku (foto: Mirko Ramovš, 1970, arhiv GNI ZRC SAZU).</div></div></div><div class="ss3" id="index-body.1_div.2_div.15_div.3"><h3><span class="head"><span style="font-variant: small-caps">217. Sova</span></span></h3><p>O sovi govorijo več slabega kakor dobrega. Veliko ljudi se prestraši, če se oglasi pri hiši. Usede se na drevo in se oglaša: »Čvik, čvik.« Pravijo, da bo v kratkem nekdo tam umrl. V gozdu pa skovika: »Uhuhuhu.« Tam pa pravijo, da bo kmalu svatba. Saj je nekaj resnice, da pride smrt. Kjer so bolniki, v tisti hiši se po navadi sveti sovi, so luči. <span class="pagebreak" id="pb.361"> [361] </span>No, živali pa silijo k tisti hiši, kjer vidijo, da je luč. Tam pa poje svojo pesem, kakor jo le more. No, če je že dalj časa bolezen, bo konec smrt. No, in tam pravijo, da je smrtonosna ptica, smrtonosna žival, in se je bojijo.</p></div><div class="ss3" id="index-body.1_div.2_div.15_div.4"><h3><span class="head"><span style="font-variant: small-caps">218. Kukavica</span></span></h3><p><span style="font-weight:bold">Matičetov</span>: Kako je o kukavici?</p><p>S kukavico tako čarajo: če jo kdo brez denarja in bos spomladi prvič sliši, tisto leto ne bo imel sreče. Tako so govorili stari ljudje, da mora spomladi vsak imeti denar v žepu in hoditi obut.</p><p>Če bo bos, ko jo prvič sliši, pogosto stopi na trnje. In če ga seveda kukavica bosega najde, bo tudi poleti hodil bos. In če veliko hodi, velikokrat stopi na trnje. Zato se spomladi raje obuvajo, da ne bi kukavice bosi slišali.</p></div><div class="ss3" id="index-body.1_div.2_div.15_div.5"><h3><span class="head"><span style="font-variant: small-caps">219. Smrdokavra</span></span></h3><p>Obstaja pa še ena pomladanska žival, ki pride. Tisti pravijo smrdokavra. Je zelo lepa žival, približno tako velika kot žolna. Lepo pisana, na glavi pa ima lep greben. Kot petelin. No, tiste se pa spet bojijo. Ko gre moški ali ženska zgodaj zjutraj na stranišče, naj je ne sliši prvič peti. Če bo sedel na stranišču, mu bo tisto leto ušlo v hlače, ženski pa v krilo.</p></div><div class="ss3" id="index-body.1_div.2_div.15_div.6"><h3><span class="head"><span style="font-variant: small-caps">220. Lastovka</span></span></h3><p>Če najprej vidi samo eno lastovko, tisto leto izgubi svoj par, če je poročen. Če pa jo vidi neporočen, se bo tisto leto oženil ali omožila. Če jo vidi s parom. Neporočen se poroči, poročen pa izgubi svoj par.</p><p><span style="font-weight:bold">Matičetov</span>: Kako ste slišali, kaj pravi lastovka?</p><p>Lastovka pravi: »Gibice bi pekel, gibice, pa nimam kvasa.«</p><p><span style="font-weight:bold">Matičetov</span>:<span style="font-style:italic"> Gibice</span>, kaj so to?</p><p>Pogače. Pogače, ki jih natrgajo in z mlekom poparijo, nato pa polijejo s smetano. To so gibice.</p><p><span style="font-weight:bold">Matičetov</span>: <span style="font-style:italic">Držé</span>, je to kvas?</p><p>To je kvas. <span style="font-style:italic">Drožé</span> so kvas, ki se giba in vzhaja, da bo (pecivo) kvašeno.</p><p>Neki ptič tako žvrgoli ob pomladnih večerih: »Si skuhal večerjo? Si skuhal večerjo?«</p></div><div class="ss3" id="index-body.1_div.2_div.15_div.7"><h3><span class="head"><span style="font-variant: small-caps">221. Strina-vüna</span></span></h3><p>Ja, obstajajo še takšne ptice, rumeno pisane, ki spomladi rade letajo okoli hiše. Mi ji pravimo <span style="font-style:italic">strina-vüna</span> (teta-ujna), tista pa stalno žvrgoli: »Moj oče birauv, moj oče birauv.«</p><p><span style="font-weight:bold">Matičetov</span>: <span style="font-style:italic">Birauv</span>, kaj je to?</p><p><span class="pagebreak" id="pb.362"> [362] </span>Birauv? Zdaj ni več birauvov, nekoč je bil starejši, in če je bila kakšna pravda, če so se kaj prepirali, so najeli odvetnika. Eden je imel tega, drugi drugega odvetnika. Šli so na sodišče in je birauv sodil, kaznoval, kdo ima prav in kdo ne. To je birauv.</p><p><span style="font-weight:bold">Matičetov</span>: Sodnik?</p><p>Sodnik, ja, mi pravimo birauv.</p></div><div class="ss3" id="index-body.1_div.2_div.15_div.8"><h3><span class="head"><span style="font-variant: small-caps">222. Zaroka ptičev</span></span></h3><p>Ptiči se na Vincenčevo, 21. januarja, zaročajo. No, po tistem več ne hodijo v jatah, takrat hodijo že v parih, po dva.</p><p><span style="font-weight:bold">Matičetov:</span> Se pravi, se govori, da je ptičja svatba?</p><p>Na Pavlovo grejo k poroki. Na Pavlovo.</p><p><span style="font-weight:bold">Matičetov:</span> Kdaj je to?</p><p>25. januarja. Vincenc pa 21. januarja. Takrat se spoznavajo, zaročajo, 25-ega na Pavlovo pa grejo k poroki. Pa je res čudno, da do Vincenčevega letijo v jatah. Po tistem hodita že dva po dva, bolj s parom. Vse do takrat, dokler se ne ločijo.</p></div></div></div></div></body></html>