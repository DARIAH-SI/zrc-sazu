<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>KULTURNA POKRAJINA</title><meta name="author" content="Oto Luthar"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"><span class="head"><span style="color:704214">KULTURNA POKRAJINA</span></span></h1><div class="teidiv1" id="index-body.1_div.5"><div class="pagebreak" id="pb.113"> [112-113] </div><div class="figure"><img src="media/PS112.jpg" alt="" class="inline"/></div><div class="teidiv1" id="index-body.1_div.5_div.1"><div class="pagebreak" id="pb.115"> [114-115] </div><h2><span class="head"><span style="color:704214">Rotunda v Selu</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS114.jpg" alt="" class="inline"/></div><p><span style="color:231F20">Rotunda v Selu (madž. Nagytotlak), torej okrogla, po velikosti majhna, a po slogovni ubranosti in v romanski dovršenosti izjemna arhitekturna mojstrovina, je danes podružnična cerkev sv. Nikolaja in Device Marije. V temeljih je rotunda zgrajena iz bazaltnega tufa, njen okrogli opečni plašč iz lahno izstopajočih lizen, značilnih romanskih odprtin in dekorativno izoblikovanega venčnega zidca pa se sestavlja v harmonično belo stavbno telo. Njena pojava je – od koder koli se nam že razkrije – kot biser, položen v zeleno dolino Kobiljanskega potoka. Sploh pa je ta, še vedno ne scela raziskani spomenik romanske arhitekture in gotskega stenskega slikarstva pravcati umetnostni relikviarij. Táko jo je – najbrž kot del domnevne samostanskepostojanke– včasuogrskegakralja Andreja II. (1205–1235) zgradila odlična srednjeveška stavbarnica, ki je tod gradila pod visokim plemiškim ali monastičnim patronatom. Že po tem, da pripada imenitni arhitekturno zgodovinski tradiciji, ki se, denimo, začenja z rimskim Panteonom, z odmevnim nasledstvom v starokrščanskih hramih v Ravenni, dvorni kapeli Karla Velikega ali v zadrskem sv. Donatu, se njej bližje postavljajo romanske rotunde v prekodonavskem prostoru.</span></p><p><span style="color:231F20">Domnevajo, da je bila prvič poslikana okoli leta 1300 ali malo pozneje. Od tedaj jo namreč krasi vsebinsko zaokrožena podoba pohoda in poklona modrih, ki po umetnostnozgodovinski stilni normi sodi med odličnejše primere zgodnjegot</span> <span class="pagebreak" id="pb.116"> [116] </span> <span style="color:231F20">skega stenskega slikarstva. V prvem ali morda v drugem desetletju 15. stoletja je notranjščino selanske rotunde prekrila druga plast poslikave, kjer se v pomenljivih ikonografskih podmenah vse naokoli zvrstijo pasijonski prizori in se naposled pomensko osrediščijo v prizorih prestola milosti ter Vstalega Kristusa, obdanega s simboli evangelistov. Vsebinska koncepcija napeljuje na sklep, da gre za izjemno pretehtan teološki načrt poslikave, ki sta ga sijajno uresničila vsaj dva slikarja, izoblikovana v krogu slovite »vojvodske delavnice«. Tudi poznogotski krilni oltar iz ok. leta 1490, ki je do 1864 krasil njeno notranjščino (danes je v Narodni galeriji/Nemzeti Galéria v Budimpešti), potrjuje, da je bila skrb za rotundo in njene posestnike vsaj do reformacije in turških vpadov v domeni imenitnih, najbrž plemiških patronov.</span></p><p><span style="color:231F20">Zaradi izstopajočega in močno prepoznavnega stavbnega tipa, imenitne lege in odmaknjenosti, navsezadnje pa tudi zaradi spomeniške odličnosti evocira rotunda v Selu visoko in odlično prepoznavnost ter kot taka vzdržuje tiste vrste dražljivost, ki zlahka krmi ljudsko domišljijo ter potrebo po ohranitvi skrivnostnosti. Ljudsko izročilo ohranja malone mitizirano zgodbo, da so jo za svojo postojanko, neke vrste rezidenco, postavili zagonetni templjarji. Ali pa morda kar ivanovci, križniki, pavlinci, kdove ...</span></p><p><span style="color:231F20">Davno izročilo, kopica historično stežka preverljivih zgodb in potrjen visoki umetnostni kanon ženejo veter v krila domišljiji najrazličnejših oznanjevalcev skrivnostnosti in edinstvenosti rotunde. Sem zato zahajajo tako samotni popotniki kakor avtobusne generacije turistov. Novodobni itinerariji vpisujejo rotundo kot obvezen vir kozmičnih in zemeljskih </span><span class="pagebreak" id="pb.117"> [117] </span><span style="color:231F20">energij. Po te vrste projekcijah stoji rotunda na edinstveni točki, kjer se križajo energije in zato deležnim podarjajo obnovitveno moč. K njej se pač hodi »polnit baterije«.</span></p><p><span style="color:231F20">Če te vrste zanimanje za rotundine blagre pritiče splošnim normam sodobnega popotniškega navdihovanja, pa postaja nevzdržno dejstvo, da pomanjkljivo poučeni pisci še kar naprej prostodušno prepisujejo in ponavljajo že zdavnaj prežvečene deskriptivne formulacije o spomeniških lastnostih in kakovostih. Nekritično, v bistvu pa ad libitum razumevanje specifičnih stavbnih lastnosti v smislu genius loci, denimo stavbnih elementov, kakršni so opeka, skodle in tudi način gradnje, črpa iz napačne predstavnosti o neke vrste arhitekturnem čudu, zraslem iz »domače« zemlje (sic!). Pri tem spregledujejo zdaj že domala desetletje znana in po znanstvenih merilih preverjena nova spoznanja o samih stenskih slikarijah.</span></p><p><span style="color:231F20">Take vrste stereotipi so kajpada škodljivi in celo nevarni, kajti, če drugega ne, resnično neprimerno reprezentirajo srednjeevropski pomen arhitekture in stenskih slikarij rotunde v Selu. Razlezli so se do stežka obvladljive ravni, kjer je merilo običajne recenzentske prakse povsem, nemalokrat tudi namenoma, spregledan. Tako se iz enega projekta v drugega nekritično prepisuje vsebinske formulacije, recimo o slogu, v najrazličnejših tiskanih izdajah (zloženke, brošure…) in na spletnih straneh pa izvenevajo kot nerazumljive domislice in groteskne puhlice.</span></p><p><span style="color:231F20">Rotunda je zaradi svoje izjemne tipološke razpoznavnosti, ki pa je seveda posledica njene odlične arhitekturne zasnove, lege in starosti, sčasoma postala svojski identifikacijski znak. Zato je predmet številnih oblikovalskih obdelav, saj njena po</span> <span class="pagebreak" id="pb.118"> [118] </span> <span style="color:231F20">javnost omogoča mnogoterje znakovnih projekcij. Te vrste stereotipnost se torej reflektira v nizu lokalnih, regionalnih, seveda pa tudi v nacionalnih turističnih prospektih, tiskanih izdajah, videospotih, dokumentarnih filmih in znotraj sodobnih vizualnih prijemov.</span></p><p><span style="color:231F20">Lokalne »posvojitve« rotunde in njihova preobrazba v pestre »celostne« podobe vinarjev (vinske etikete), žganjarjev (denimo »selanska palinka« z risbo rotunde) so seveda simpatične. Pogosto pa se pogovori o rotundi dotikajo tudi</span></p><p><span style="color:231F20">»Gostilne pri rotundi«, ki je pač nemalokrat tudi izključni cilj njenih konzumentov.</span></p><div class="byline"><span style="color:808285">Janez Balažic</span></div></div><div class="teidiv1" id="index-body.1_div.5_div.2"><div class="pagebreak" id="pb.119"> [119] </div><h2><span class="head"><span style="color:704214">Grad Grad na Goričkem</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS119.jpg" alt="" class="inline"/></div><p><span style="color:231F20">Prva neposredna omemba gradu, ki je bil več stoletij upravno in vojaško središče Goričkega in večjega dela Prekmurja, je znana iz leta 1214. Goričko, ki leži v suhem subpanonskem podnebju, kjer pade letno v povprečju najmanj padavin na Slovenskem, je bilo v zgodnjem srednjem veku del širokega mejnega obrambnega pasu, s katerim se je madžarska država zavarovala proti zahodu. Opazovalec zlepa ne pozabi značilne poligonalne talne zasnove gradu, kjer se k neenakomerno debelim obodnim zidovom prislanjajo z zunanje strani trije različno oblikovani stolpi. Nepravilne oblike zidov, ki se vedno znova lomijo v različnih kotih, pričajo, da je bil kompleks dograjevan postopoma, bolj radovednim pa ne bodo ušle niti globoke kleti, kjer so bile (danes deloma že zasute) ječe. V gospoščinskem urbarju, ki je nastal leta 1541, ko je imela grad v lasti rodbina Széchy, je opisano, da je bilo za obrambo na voljo </span><span class="pagebreak" id="pb.120"> [120] </span><span style="color:231F20">več kot 20 topičev, možnarjev, več 100 kosov osebnega orožja, 645 različnih sulic, topovske krogle, 10 sodov smodnika in 64 sodov žvepla. Koliko in kaj od naštetega je popadalo na sovražnika, ni znano.</span></p><p><span style="color:231F20">Plemiška rodbina Széchy je v 16. stoletju na območju gradu širila protestantizem, v prvi polovici 18. stoletja pa je župnija v postopku protireformacije ponovno dobila rimskokatoliško lice. Konec 17. stoletja je grad prešel najprej v last Batthyanyjev, nato pa so bili do razpada Avstro-Ogrske lastniki grofje Szapary in Széchny. Med obema svetovnima vojnama je bil tedaj še dobro ohranjen in s številnimi umetninami opremljen grad v lasti Geze Hartnerja iz Murske Sobote, ki se je tamkaj ukvarjal z industrijo. Po drugi svetovni vojni je bila v gradu nastanjena sovjetska vojska, ki je zapustila simpatičen cirilični grafit:</span> <span style="font-style:italic;color:231F20">Da zdravstvujet krasnaja Armija!</span> <span style="color:231F20">Stavba je bila v socialistični Jugoslaviji nacionalizirana, vanjo pa so se, da bi vsi videli, kako je pregnana izprijena buržujska kasta, naselili stanovalci. Leta 1952 je bil dotlej imenovan grad Gornja Lendava preimenovan v Grad.</span></p><p><span style="color:231F20">Potem ko je bil nekaj desetletij prepuščen samemu sebi, ga je v začetku 90. let prejšnjega stoletja doletela ideja o trideželnem naravnem parku na tromeji med Avstrijo, Slovenijo in Madžarsko. Grad, kjer so radiestezisti medtem našli močno energetsko sevanje, ki zdravi številne znane in neznane bolezni, naj bi postal informacijsko-turistični center slovenskega dela parka. Leta 1999 je bil Krajinski park Goričko že del Nacionalnega programa varstva okolja, leto za tem pa je Slovenija podpisala finančni memorandum z Evropsko komisijo, na podlagi katerega je bil vzpostavljen mednarodni projekt ob</span> <span class="pagebreak" id="pb.121"> [121] </span> <span style="color:231F20">nove Gradu v okviru programa Phare v vrednosti 1,6 milijona evrov. Glavni cilj programa je čezmejno sodelovanje in povezovanje, dolgoročni pa oblikovanje trilateralnega parka skupaj z naravnim parkom Raab na avstrijski in narodnim parkom Örség na madžarski strani.</span></p><p><span style="color:231F20">Predviden turistično-informacijski center in center za umetniško in drugo kulturno dejavnost naj bi letno obiskalo 35.000 gostov, kar je najbrž izvedljivo samo, če postane grad Grad za goro Triglav naslednja lokacija, ki bo v inavguralnem postopku odbirala prave od nepravih Slovencev. Leta 2002 so se tako že pojavljala vprašanja glede smiselnosti drage obnove, saj so se nekje med potjo porazgubile jasne smernice razvoja parka. Ker je bilo dokončanje obnove razumljeno kot simbolna vstopnica Slovenije v Evropsko unijo, so bila zaključna dela predvidena do leta 2004, a omenjenega roka ob njegovem približevanju natančen opazovalec ni mogel jemati resno, zlasti ker se je kot ena redkih nesporno uspelih (v okviru predvidenih aktivnosti na gradu) izkazala le priljubljena noč čarovnic.</span></p><div class="byline"><span style="color:808285">Mateja Ratej</span></div></div><div class="teidiv1" id="index-body.1_div.5_div.3"><div class="pagebreak" id="pb.123"> [122-123] </div><h2><span class="head"><span style="color:704214">Grad v Murski Soboti</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS122.jpg" alt="" class="inline"/></div><p><span style="color:231F20">Če vas pot zanese v Mursko Soboto, ne pozabite obiskati mestnega parka. Pričakali vas bodo več kot stoletni gabri, hrasti, lipe in jeseni, ki v poletnih mesecih omilijo vročino, sicer pa nudijo prijetno zavetje pred napetim vsakdanjikom. Sredi parka stoji ogromna stavba, ki nam s svojo mogočnostjo in izrazitimi potezami že skorajda sama pove svojo zgodbo. A celotno vsebino spoznamo šele v notranjosti …</span></p><p><span style="color:231F20">Graščina v Murski Soboti se prvič omenja leta 1478 kot castello Murayzombath, vendar prvotna zasnova najverjetneje izvira iz 16. stoletja, ko so bili lastniki gradu grofje Széchy. Za njimi so ga prevzeli Szápáryji, ki so ga skupaj s posestvi in trgom Martjanci odkupili leta 1687. Szápáryji so se lotili tudi temeljite predelave grajske zgradbe in grad polepšali s čudovitim portalom, plastikami in balkonom. Na južni fasadi so obenem obzidali dvoriščne trakte z arkadami, na novo razčlenili fasado in oba portala. Grad je ostal v njihovi lasti vse do leta 1934, ko je stavbo odkupila Občina Murska Sobota.</span></p><p><span style="color:231F20">Grajsko dvorišče pravokotne oblike obdajajo enako visoki trinadstropni stanovanjski trakti, ki imajo na vogalih poudarjene, a po višini enako visoke štirioglate stolpe. K tej zasnovi se na zahodni strani prislanja še mlajša, baročna kapelica, ki nekoliko zmehča strogi grajski tloris. Sicer pa je soboški grad značilna renesančna stavba, ki jo na vzhodnem ali mestnem </span><span class="pagebreak" id="pb.124"> [124] </span><span style="color:231F20">pročelju krasijo baročnimi dodatki, kar strokovnjaki pripisujejo madžarskemu kulturnemu vplivu.</span></p><p><span style="color:231F20">V prenovljeni stavbi gradu je soboški Pokrajinski muzej, Mladinski in kulturni klub in dvorana, namenjena kulturnim prireditvam. Pokrajinski muzej je nedvomno vreden ogleda, saj skuša ujeti Prekmurje v razponu od prazgodovine do našega časa. Izmed vseh zbirk je najbogatejše zastopana etnološka, ki obiskovalcu resnično omogoča, da se seznani z načinom dela in vso nekdanjo življenjsko pestrostjo preprostega prekmurskega človeka.</span></p><div class="byline"><span style="color:808285">Klaudija Sedar</span></div></div><div class="teidiv1" id="index-body.1_div.5_div.4"><div class="pagebreak" id="pb.125"> [125] </div><h2><span class="head"><span style="color:704214">Grad Rakičan</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS125.jpg" alt="" class="inline"/></div><p><span style="color:231F20">Če zavijemo s pomurske avtoceste proti Murski Soboti, se na levi strani srečamo z gradom Rakičan, ki je najstarejša stavba v Rakičanu, zgrajena v 17. stoletju. Na prvi pogled, s ceste, niti opazimo ne, kako mogočna stavba se skriva v parku.</span></p><p><span style="color:231F20">Grad je bil zgrajen po zgledu domovanj madžarskih grofovskih družin, ki so z zgradbami in parki poudarjale svoje bogastvo in družbeni ugled. Rakičanski grad je bil na notranji strani razpotegnjen proti parku. Prvo nadstropje je bilo namenjeno grofu in njegovi družini, v pritličju pa so stanovali služabniki. Na sredini stavbe je bil širok, na obeh straneh z vrati zaprt prehod, po katerem so grofovske paradne kočije vozile goste do stopnišča, ki je vodilo v nadstropje. Sredi veli</span> <span class="pagebreak" id="pb.126"> [126] </span> <span style="color:231F20">kega kvadratastega dvorišča je bila okrogla cvetlična greda, grofje so jo imenovali rondo, in okrog nje speljana široka peščena pot. Dvorišče je bilo obdano s pritlično zgradbo, katere krili sta bili povezani z osrednjim poslopjem. Tudi ta zgradba je imela na cestni strani širok prehod za kočije, zaprt s širokimi vrati. Na eni strani prehoda je stanoval paradni kočijaž, na drugi vrtnar. V enem od stranskih kril je bil zimski vrt z eksotičnimi rastlinami, v drugem pa konjušnica. Na dvoriščnem pročelju pa je kraljevala velika sončna ura. Grad je obdajal angleški park, kot je bilo pri madžarskih fevdalcih v modi že od konca 18. stoletja. V parku je stala elipsasta kapela, grofovska grobnica. Grofje so ljudem v vasi pomenili tuj in daljni svet, ki ga je pred vaščani zastopal oskrbnik s pomočniki in priganjači. Grof je sicer imel najboljšo zemljo v Rakičanu, poleg tega pa še gozdove in pašnike v sosednjih vaseh in na Goričkem.</span></p><p><span style="color:231F20">Sprva je bil grad Rakičan v lasti protestantske grofovske rodbine Batthyány, med svetovnima vojnama je bila lastnik nemška grofovska družina Wallsee. Po vojni je bil v njem dom starejših občanov, zdaj pa ga uporabljajo konjeniški klub, umetniki in prebivalci.</span></p><p><span style="color:231F20">Obnova je vrnila grajskim prostorom radoživost in grad spet predstavila kot prijetno podeželsko grajsko stavbo z imenitnim parkom. V parku so ohranjena številna eksotična drevesa, v gradu pa deluje Raziskovalno izobraževalno središče, ki prireja razne delavnice in predavanja.</span></p><div class="byline"><span style="color:808285">Ivanka Huber</span></div></div><div class="teidiv1" id="index-body.1_div.5_div.5"><div class="pagebreak" id="pb.127"> [127] </div><h2><span class="head"><span style="color:704214">Lendavski grad</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS127.jpg" alt="" class="inline"/></div><p><span style="color:231F20">Odkar je bila končana avtocestna diagonala od morja do madžarske meje, vas pomurska avtocesta pripelje naravnost v Lendavo, mesto z zanimivo zgodovino. Preden pot nadaljujete naprej proti Madžarski, se splača tu ustaviti za uro ali dve in pokukati v notranjost mesta. Že od daleč boste opazili valovanje vinorodnih gričev in obrise lendavske graščine, ob sprehodu skozi mesto pa odkrili še kopico zgodovinskih stavb in drugih znamenitosti. Ključna zgradba tega mesta je nedvomno grad, ki ga viri omenjajo že leta 1192. Zagledamo ga že od daleč, saj stoji na vzpetini nad mestom, prepoznamo pa po značilnih belih zidovih, izstopajočem stolpu in opečni mansardni strehi. Graščina, ki se dviga nad mestnimi hišami ob vznožju Lendavskih goric, je skozi stoletja doživela precej </span><span class="pagebreak" id="pb.128"> [128] </span><span style="color:231F20">sprememb. Njeni lastniki – plemiške družine Bánffy, Nádasdy in Eszterházy – so jo namreč ves čas prenavljali in širili, tako da je od prvotne gradnje ostalo le nekaj zidov kapelice. Grajsko dvorišče je z vseh strani zaprto z različnimi zgradbami, na mestni strani pa so dodali večnadstropni stolp, ki stoji še danes in tvori osrednjo os gradu. Sedanja podoba gradu izvira iz 18. stoletja, ko so bili njegovi lastniki Eszterházyji, ki so grad obdržali vse do konca zadnje svetovne vojne. V preteklem stoletju je v gradu delovala meščanska šola, med obema vojnama pa so ga uporabljali kot vojašnico. Knezu Pavlu Eszterházyju pripisujejo tudi sedanjo tlorisno zasnovo gradu v obliki črke L, ki naj bi ponazarjala vdanost tedanjemu avstrijskemu cesarju Leopoldu I.</span></p><p><span style="color:231F20">V prostorih lendavskega gradu od leta 1973 domuje ustanova Galerija-Muzej Lendava, ki zbira, hrani preučuje in promovira kulturno dediščino občine Lendava ter madžarske narodne manjšine. V muzejski zbirki je na ogled stalna arheološka razstava najdb iz 13. stoletja »Oloris«, zgodovinska</span></p><p><span style="color:231F20">»Grad na preži«, ki pripoveduje zgodbo gradov kot branikov Evrope pred turškimi napadi in etnološka razstava »Kultura hetiškega ljudskega tekstila«. Na ogled je tudi spominska soba najznamenitejšega lendavskega kiparja Györgya Zale in … nekaj pa vendarle morate odkriti tudi sami, ali ne?</span></p><div class="byline"><span style="color:808285">Klaudija Sedar</span></div></div><div class="teidiv1" id="index-body.1_div.5_div.6"><div class="pagebreak" id="pb.129"> [129] </div><h2><span class="head"><span style="color:704214">Plečnikova cerkev v Bogojini</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS131.jpg" alt="" class="inline"/></div><p><span style="color:231F20">Da je arhitekta Jožeta Plečnika poklicna pot zanesla v Prekmurje, se bomo prepričali na različnih koncih te pokrajine: v Bogojini, v Martjancih, pri Gradu, v Bratoncih in verjetno še kje. Toda nikjer ne bomo našli lepše stvaritve, kot je župnijska cerkev Gospodovega vnebohoda v Bogojini.</span></p><p><span style="color:231F20">Pri tem gre pravzaprav za cerkev ob cerkvi ali v njej, saj je romanska prednica Plečnikove, ki je na istem mestu stala že v 14. stoletju (1371), sestavni del nove. Njen čas je kljub prezidavam in popravilom potekel konec 19. stoletja, dogovarjanje o novi pa je trajalo vse do leta 1908. Takrat je župnijo prevzel župnik Ivan Baša iz Beltincev, ki je župljane uspel prepričati</span> <span style="font-weight:bold;color:231F20">v </span><span style="color:231F20">zidavo nove cerkve. Takoj ko je bila odločitev sprejeta, se je povezal z arhitektom Plečnikom in dela so se pričela. Plečnik je na začetku izdelal dva načrta, po ogledu razmer v Bogojini leta 1924 pa se je pod vtisom rodil še tretji.</span></p><p><span style="color:231F20">Nova cerkev je bila postavljena v letih 1925–1927, opremljanje notranjosti pa se je zavleklo v čas po drugi svetovni vojni – vse do Plečnikove smrti. Kot je bilo že omenjeno, stare cerkve niso podrli, ampak jo ohranili in uporabili kot vhodni del oz. preddverje glavne cerkvene dvorane.</span></p><p><span style="color:231F20">Prav ohranjena stara stavba in starožitnosti, ki se harmonično ujemajo in stapljajo z novim in modernim, so ena od </span><span class="pagebreak" id="pb.130"> [130] </span><span style="color:231F20">posebnosti bogojinskega sakralnega spomenika. Novi prostor je nekoliko dvignjen in razdeljen v dve nesimetrični ladji z mogočnim, iz osi pomaknjenim kamnitim stebrom, ki nosi štiri ekspresivno učinkujoče loke.</span></p><p><span style="color:231F20">Pri ogledu njene notranjosti poznavalci hitro opazijo podobne poteze kot v cerkvi sv. Frančiška v Ljubljani. Ob tem posebej izstopajo valjaste oblike, velika okrogla okna, masivni stebri in stebrišča ter pripadajoča notranja oprema. Posebna značilnost cerkve je lesen strop, na katerega so pritrjeni lončeni izdelki domače obrti, značilni za ta del Prekmurja. Gre seveda za izdelke domače obrti, lončevino filovskih in bogojinskih lončarjev, ki so se tega »projekta« lotili na Plečnikovo pobudo.</span></p><p><span style="color:231F20">Pravzaprav je cela stavba polna posebnosti in kontrastov: nizko – visoko, oglato – oblo, simetrično – asimetrično in prav to je posebnost med Plečnikovimi objekti, ki se izrazito kaže že na zunanjosti cerkve. S tem da je uporabil tradicionalne stavbne zakonitosti sakralnega objekta in jih s pretanjenim vrednotenjem in dodajanjem materialov preoblikoval, je ustvaril unikat.</span></p><p><span style="color:231F20">Skrivnostno nenavaden pa je tudi napis AVE MARIA na plošči iz belega marmorja na črni podlagi, ki ga je mogoče razumeti na dva načina: ne le kot hvalnico Mariji, temveč tudi kot Plečnikov podpis.</span></p><div class="byline"><span style="color:808285">Klaudija Sedar</span></div><div class="pagebreak" id="pb.131"> [131] </div></div><div class="teidiv1" id="index-body.1_div.5_div.7"><div class="pagebreak" id="pb.133"> [132-133] </div><h2><span class="head"><span style="color:704214">Judovsko pokopališče v Dolgi vasi pri Lendavi</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS132.jpg" alt="" class="inline"/></div><p><span style="color:231F20">Z mahom porasli kamniti stebri štrlijo iz zarasle goščave. Morda je bila to nekoč ograja. Ko stopaš mednje, se zdi, da se obračajo vate. V resnici je vseh 128 nagrobnikov obrnjenih proti Jeruzalemu. Tako zapovedujejo pravila judovskega pokopa. V Dolgi vasi pri Lendavi je pokopališče s posmrtnimi ostanki Judov, ki so živeli tod okoli.</span></p><p><span style="color:231F20">Poučeni med nagrobniki lahko prepoznajo ločnice, ki delijo hevro, prostor, namenjen članom judovskega dobrodelnega društva Hevra kadiš, od tistega zunaj hevre in od onega, namenjenega umrlim otrokom. Nagrobniki so kamniti ali iz črnega marmorja. Med njimi izstopa najstarejši, iz sredine 19. stoletja, ko so Judje v Dolgi vasi opravili prve pokope. Lendavska judovska verska skupnost je nastala v prvi polovici 18. stoletja, sredi 19. stoletja pa je bila ob vznožju Lendavskih goric zgrajena tudi sinagoga. V tistem času je bilo v Lendavi približno pet odstotkov judovskega prebivalstva. Število je do začetka prve svetovne vojne naraščalo, zadnji lendavski rabin Mór Löwy pa je nastopil službo leta 1933. Med drugo svetovno vojno je v nemškem koncentracijskem taborišču Auschwitz umrlovečkot 100 lendavskih Judov. Takrat stabila opravljena tudizadnja pogreba po judovskem verskem obredu. Danes se tukaj ob pokopih še slišijo molitve v hebrejščini, iz ust svojcev Judov.</span></p><div class="pagebreak" id="pb.134"> [134] </div><p><span style="color:231F20">Večina judovskih pogrebnih obredov izvira iz Stare zaveze in Talmuda. Umrlega ritualno umijejo, ga zavijejo v belo laneno rjuho in položijo v preprosto leseno krsto iz neobdelanih desk, s čimer želijo pokazati, da so po smrti vsi ljudje enaki. V preteklosti so lendavski Judje mrliču v roke položili molitvenik. Ob grobu so molili rabin in moški, v črno žalno obleko pa so bili oblečeni le najožji odrasli svojci umrlega. Judje svojih mrtvih ne kremirajo, zato je treba obred opraviti čim prej. Pogrebne ceremonije so kratke in preproste. Kamnit spomenik maceva se na pokojnikov grob postavi trideseti dan oz. leto dni po smrti. Svojci med sedemdnevnim žalovanjem ne smejo delati, se umivati in spolno občevati. Judje posvečajo svojim pokopališčem kot svetim mestom veliko pozornost. Na njih se obnašajo spoštljivo, ne vstopajo gologlavi, ne kadijo in ne jedo ali pijejo. Pogreb razumejo kot visoko človekoljubno opravilo, ki ga organizira društvo Hevra kadiš.</span></p><p><span style="color:231F20">Vhod na judovsko pokopališče pri Lendavi varuje obokana vežica, kjer se lahko prišlek pomudi, da bi se duhovno pripravil na vstop. Dolgovaško pokopališče je eno največjih in najslikovitejših judovskih pokopališč na Slovenskem, vendar velja v tihotnem zavetrju pokopališča raje razmišljati o spoznanju, da so Judje do prve polovice 20. stoletja (so)ustvarjali življenje v Lendavi, čeprav so se od večinskega prebivalstva ločili po veri, jeziku in kulturi.</span></p><div class="byline"><span style="color:808285">Mateja Ratej</span></div></div><div class="teidiv1" id="index-body.1_div.5_div.8"><div class="pagebreak" id="pb.135"> [135] </div><h2><span class="head"><span style="color:704214">Prekmurska hiša</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><p><span style="color:231F20">Podobno kot za nekatere druge značilnosti Prekmurja tudi za »prekmursko hišo« ugotavljamo, da gre pri tej gradnji in načrtovanju za splet različnih vplivov oz. da je podobno stavbno dediščino mogoče srečati v celotnem panonskem prostoru, znotraj Slovenije pa tudi na Štajerskem in Dolenjskem. Srečamo jo povsod tam, kjer kopljejo glino, ki obenem velja za prvi material, ki ga je človek lahko oblikoval. Kamen in les je namreč lahko samo preoblikoval in prilagajal.</span></p><p><span style="color:231F20">V slovenskih deželah je bilo glino najlažje kopati v prostoru med Ptujskim poljem in Goričkim, zato se tam arhitektura lesa prepleta z arhitekturo zemljin, natančneje z ilovico. Do večje razlike med arhitekturo zemljin na posameznih ravninskih mikrolokacijah v trikotniku med spodnjim robom Dravskega polja, Apaško kotlino in Lendavo in širokih dolinah okoli Sotle in Save zato prihaja predvsem v načinu armiranja. Ponekod so za vezivo raje uporabljali slamo, drugod (najpogosteje) brinove veje. Ali še bolj natančno: pri uporabi gnetene gline so bile primernejše veje, pri tako imenovanih butanih stavbah pa kosmi slame ali pleve.</span></p><p><span style="color:231F20">Uporaba ene ali druge tehnike je bila v največji meri odvisna od sredstev, ki jih je premogla posamezna družina. Blatnjače so bile v osnovi bistveno cenejše, vendar so zahtevale veliko več vzdrževanja. Podobno je bilo z butanimi hišami, le da so te pri sami gradnji zahtevale več delovne sile in bistveno več lesa. </span><span class="pagebreak" id="pb.136"> [136] </span><span style="color:231F20">Blatnjačo, ki jo je lahko zgradila in vzdrževala ena sama družina, so bile temu primerno manjše, ne pa tudi manj varne ali trdne. Nasprotno, v eni od hiš iz Bogojine zaradi okamnelih smolnatih brinovih vej, ki so jo uporabili za armaturo, pri napeljevanju elektrike ni bilo mogoče izžagati potrebne odprtine za električno omarico. Podobno velja za vzdrževanje. Tako en kot drugi tip je bilo treba rednovzdrževati, pri čemerjeto delo pravilomadoletelo ženske.»Medtemkojegradnja vcelotimoško delo, ... je tekoče vzdrževanje stvar ženske, gospodinje,« in to »ne le zidu,« temveč »tudi slamnate strehe«, navaja Borut Juvanec in obenem opozarja na to, da so ilovnate stene obnavljali vsaj enkrat letno, običajno pred veliko nočjo.</span></p><p><span style="color:231F20">Slednje seveda ni bilo povezano toliko s krščanskim koledarjem kot z letnim časom, ko je bilo na voljo za spoznanje več časa, oz. s poganskim ali predkrščanskim pomladnim čiščenjem in razkuževanjem bivališča. Posledica slednjega je tudi značilna barva, ki so jo pridobivali iz apna, barva, ki so jo kasneje zamenjali drugi odtenki in s tem napovedali konec tradicionalne stavbne dediščine. Podobnosejedogajalo zdrugimielementi (okna, streha) in značilnostmi (velikost in material), ki so po drugi svetovni vojni doživeli korenite spremembe. Slamnato streho so že kmalu po izteku 19. stoletja, praviloma pa po prvi svetovni vojni, začeli množično nadomeščati strešniki, miniaturna enojna okna pa so se postopoma umikala dvojnim in večdelnim oknom. V 20. stoletju tako steklo več ne velja za težko dosegljiv luksuz, okrašene fasade pa niso pretirana izjema. Deli, ki gledajo na cesto, so bili že od konca 18. stoletja pogosto okrašeni z obrobami okoli vrat in oken, vogale pa so krasili tako imenovani šivani robovi, ki so poleg tega opozarjali na zahtevnejšo gradnjo.</span></p><div class="pagebreak" id="pb.137"> [137] </div><p><span style="color:231F20">V približno istem času je prišlo tudi do večjih sprememb pri standardizaciji oblik in materiala. Poleg opeke, ki se je od Marije Terezije naprej v tem prostoru ravnala samo še po predpisanem formatu (30 × 15 × 7,5 cm), se je spremenila tudi oblika parcel, zaradi česar je prišlo do dokončnega oblikovanja treh tipov ravninskih hiš. Najstarejšemu, »zapognjenemu« tipu in »stegnejnemu« tipu, ki je po mnenju Petra Fistra in Boruta Juvanca posledica zadnje velike zemljiške kolonizacije v 17. stoletju, se je v času terezijanskih in jožefinskih gospodarskih reform pridružila še domačija v obliki ključa. Od osnovnega zapognjenega tipa jo loči glavni vhod, ki je v tem primeru zadaj, in tako imenovani čisti del, ki gleda na cesto. Oba tipa zaznamuje značilni vrt, ki ne presega širine cestne fasade in 45-odstotno stopinjska streha, vendar samo v primeru, da gre za kritino iz slame. Slednja naj bi bila namreč najbolj obstojna, če so jo vgradili prav pod tem kotom. Poleg tega gre v obeh primerih za identično organizacijo prostora: bivalnemu prostoru, kuhinji in spalnemu delu sledi gospodarski del, ki ga od bivalnega loči prostor za voz. Temu so sledili hlev za velike živali, drvarnica in hlevi za male živali. Za oba tipa je značilna kuhinja z odprtim ognjiščem, ki se je kasneje spremenila v črno kuhinjo.</span></p><p><span style="color:704214">* * *</span></p><p><span style="color:231F20">Do danes je se je v Prekmurju ohranilo malo kmečkih hiš opisanih tipov, pa še te, ki so ostale, so praviloma spremenjene v drugi dom ali zidanice ljudi, ki so se preselili v mesta in se na deželo vračajo občasno oz. preživljajo tam svoj prosti čas. Njihove bolj ali manj posrečene kopije je mogoče najti </span><span class="pagebreak" id="pb.138"> [138] </span><span style="color:231F20">tudi v Moravskih Toplicah. Počitniške hiše, ki spadajo v okvir turistične ponudbe Term 3000, se namreč v mnogočem prav tako zgledujejo po tradicionalni panonski stavbni dediščini.</span></p><p><span style="color:231F20">Pri novogradnjah, ki koketirajo s tradicijo in ki so nasledile za socializem značilni škatlasti tip hiš, najdemo zelo malo pravih tradicionalnih prvin nekdanje arhitekture. Namesto njih prevladujejo stilske kompilacije brez izrazitega tipskega predznaka, razen če kot posebno stilsko značilnost priznamo paleto kričečih barv, ki zaznamujejo njihove fasade.</span></p><p><span style="color:231F20">Po drugi strani vedno pogosteje srečujemo tudi primere čudovitih rekonstrukcij starih butanih in zidanih hiš, vse več pa je tudi posrečenih novogradenj z vmesnimi citati tradicionalnega. Zagrizeni optimisti v tem skušajo videti proces postopnega vračanja k človeku prijazni arhitekturi, trezni realisti pa govorijo o omejenem številu izjem, ki bolj ali manj pritrjujejo običajnemu izidu spopada okusov. Gre za spopad, ki ga ne določajo samo standardi, zakonske uredbe in sredstva, temveč predvsem kulturni kapital investitorjev.</span></p><div class="byline"><span style="color:808285">Oto Luthar</span></div></div><div class="teidiv1" id="index-body.1_div.5_div.9"><div class="pagebreak" id="pb.139"> [139] </div><h2><span class="head"><span style="color:704214">»Gorička Mariška«</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS139.jpg" alt="" class="inline"/></div><p><span style="color:231F20">»Mariška« je ime stari in že precej odsluženi lokomotivi, ki stoji pred murskosoboško železniško postajo. Še preden je bilo Prekmurje združeno s preostalo slovensko pokrajino, je iz Murske Sobotevozilaželezniškekompozicijev Szombathely in naprej v Budimpešto. Ves promet pokrajine je bil vezan na Budimpešto, saj Sobota ni imela železniške povezave z osrednjo Slovenijo.</span></p><p><span style="color:231F20">Progo Murska Sobota−Hodoš so uporabljali od 26. 6. 1907 pa do 31. 5. 1968, zadnjič pa je Gorička Mariška popeljala na tej trasi na silvestrovo leta 1968. Promet je začel zamirati skoraj pol stoletja pred tem. Tudi zato so po navodilu zagrebške direkcije maja leta 1920 pričeli razstavljati progovne na</span> <span class="pagebreak" id="pb.140"> [140] </span> <span style="color:231F20">prave, kar je med domačini vzbudilo precejšnje ogorčenje. Ne nazadnje tudi zato, ker so sami prispevali za gradnjo železnice. Na koncu so dosegli, da je vlak še naprej vozil trikrat tedensko. Poleg lesa in živine so z Goričkega vozili še sadje, premog in gnojila, iz Murske Sobote na Goričko pa apno in cement. Promet je bil znova ustavljen ob koncu vojne in na novo vzpostavljen sredi septembra 1945.</span></p><p><span style="color:231F20">Za oskrbo lokomotiv, ki so potrebovale več vode kot goriva, so imeli vodne postaje v Murski Soboti, Mačkovcih in na Hodošu. Gorička Mariška je imela v zadnjem delu zalogovnik premoga, ki so ga hitrejši vlaki vozili s seboj kot poseben vagon. Okretnica za lokomotivo, tirna tehtnica, kurilniška lopa in skladišče premoga so bili le na postaji v Murski Soboti. Postajni načelnik je bil v tistem času pomemben vsaj toliko kot župnik, učitelj in župan. V času med obema vojnama se je z vlakom vozilo malo ljudi. Dijaki soboške gimnazije, ki si pogosto niso mogli privoščiti vozovnice, so progo uporabljali kot pešpot: čeprav je bila hoja po progi prepovedana, je bila to najkrajša pot. Za ljudi z gornjega Goričkega je bila to edina povezava z Mursko Soboto. Število potnikov ni bilo omejeno, vlak jih je peljal toliko, kolikor jih je šlo v vagone.</span></p><p><span style="color:231F20">23 let po vojni so progo zaradi nerentabilnosti dokončno zaprli, »Mariško« pa upokojili. Sedaj je parkirana na tirih pred železniško postajo, kjer še naprej buri domišljijo otrok.</span></p><div class="byline"><span style="color:808285">Ivanka Huber</span></div></div><div class="teidiv1" id="index-body.1_div.5_div.10"><div class="pagebreak" id="pb.141"> [141] </div><h2><span class="head"><span style="color:704214">Mlini na Muri</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS141.jpg" alt="" class="inline"/></div><p><span style="color:231F20">Jedi iz moke so bile zelo pomembne že v prehrani starih ljudstev, zato je mlinarstvo ena najstarejših gospodarskih dejavnosti, pri kateri niso Prekmurci nobena izjema. Žganci, polenta, kaše in druge močnate jedi so bile nekdaj skoraj vsak dan na jedilniku kmečkih in meščanskih družin vse do začetka 20. stoletja. Tudi prekmurski predniki so zrnje drobili sprva na druge načine, kasnejše možnarje in žrmlje pa so nasledili mlini. Zgodovina uči, da so prva mlinska kolesa vrtele živali in sužnji, šele kasneje so začeli uporabljati za pogon vodno silo. Do obdobja med obema svetovnima vojnama, ko so jih postopoma izpodrinili mlini na paro in električni pogon (in leta 1932 uvedeni davek na mlinarjev zaslužek), so bili vodni mlini na današnjem ozemlju Slovenije množično v uporabi. Njihova zajetja so bila istočasno svojevrstna ureditev potokov in rek z vidika varstva pred poplavami. Ker v Prekmurju ni prav veliko </span><span class="pagebreak" id="pb.142"> [142] </span><span style="color:231F20">vodotokov z ustreznim padcem, na bregovih kakršnih je sicer stala večina manjših, prosto stoječih mlinov pri nas (v večjem številu so se pojavili v 12. in 13. stoletju), so jih morali prilagoditi prekmurskemu »strmcu«. Murin padec je precej umirjen in blag, saj spada Mura med naše nižinske reke, za katere so značilni pogosto poplavljanje, spreminjanje toka in prenašanje gradiva. Morebitna postavitev nepremičnih mlinov ob prekmurskih vodotokih bi bila Sizifovo delo, zato so na Muri, Ledavi, Kobiljanskem in drugih potokih gradili plavajoče mline. Pred drugo svetovno vojno je bilo samo na Muri več kot 90 tovrstnih mlinov.</span></p><p><span style="color:231F20">Prva uradna omemba plavajočega mlina izvira iz 14. stoletja, ko so takšne mline skupaj z vasmi dodelili samostanom in fevdalnim gospostvom. V splošnem ločimo dve različici mlinov na ladjah, kot so jih tudi imenovali. Pri prvi imamo dva čolna, ki sta povezana z mlinskim kolesom. V manjšem (</span><span style="font-style:italic;color:231F20">bedenj</span><span style="color:231F20">) je nosilec vodnega kolesa, v večjem (</span><span style="font-style:italic;color:231F20">kump</span><span style="color:231F20">) s streho ali celo hiško, pa sta mlinska kamna. Druga različica mlina ima poslopje na rečnem bregu, pri čemer je plavajoče mlinsko kolo pritrjeno med dva čolna. Mlinske kamne na kopnem poganja prek zapletenega sistema zobnikov in jeklenih vrvi vrteče se kolo. Enaka pri obeh so zelo velika (premer od 4 do 6 metrov) in med čolne vpeta mlinska kolesa. Prav velikost koles omogoča, da se lahko vrti kolo tudi pri »prekmurski« hitrosti reke. Na obodu velikega kolesa so razvrščene od dva do pet metrov dolge ploščate lopatice. Nekateri plavajoči mlini so bili dostopni samo s čolni, drugi pa prek visečih mostov. Leseno poslopje je bilo veliko ravno toliko, da je bilo dovolj prostora za mlinske kamne in opremo ter mlinarjevo prenočišče, (včasih tudi zatočišče pred hudo </span><span class="pagebreak" id="pb.143"> [143] </span><span style="color:231F20">mlinarjevo ženo), saj so na višku sezone mleli tudi ponoči.</span></p><p><span style="color:231F20">Številčno so predstavljali plavajoči mlini le neznaten delež, zaradi zmogljivosti in velikosti žitnega zaledja pa je bila njihova storilnost do desetkrat večja od mlinov na manjših rekah in potokih.Najpomembnejšiprednosti,kisojumoralivpreteklosti že večkrat uporabiti tudi tamkajšnji prebivalci, pa sta njihova mobilnost in prilagodljivost. Ves čas jih namreč lahko prestavljamo na ustreznejše mesto, do živega jim ne pride niti veliko kolebanje rečne gladine niti stalno spreminjanje njenih bregov. Zato so bili čolni privezani okrog kolov na rečnem bregu, sprva z verigo, kasneje pa z jeklenico. Največji mojstri za izdelavo kovanih verig so bili cigani, ki so potovali od mlina do mlina. Medtem, kosopopravljali stare ali izdelovali noveverige, so njihove žene poskrbele, da mlinarjem ni bilo dolgčas. Zato se mnogim Prekmurcem pozna, da se jim pretaka po žilah v mlinu »zmleta« kri oziroma so mlinarskega porekla. Tega bi lahko uporabili tudi kot blagovno znamko in pogosteje speljali vodo na svoj mlin. Namesto tega meljejo prekmursko pšenico pogosto v Ljubljani ali pa v Mariboru.</span></p><p><span style="color:231F20">Življenje mlinarjev je bilo nevarno in težko, kar kaže tudi star pregovor, »da je mlad mlinar na stara leta berač«. Kljub temuprekmurskilastnikimlinovnisobilinikolilačni(pomožni delavci pač), saj v temprimeruresnizgledno, dabibilakovačeva kobila bosa. Mlinarji so imeli v vseh letnih časih najrazličnejše težave: jeseni z odpadajočim listjem, pozimi z mrazom in ledom, spomladi z občasnimi visokimi vodami, poleti z vročino in nadležnim mrčesom – vse leto pa z žen(sk)ami in/ali sosedi. Pregovori, ki govorijo o mlinarjih, jih označujejo večinoma kot tatove, lažnivce in nepoštenjake. Če je mlinar pošten in pošteno </span><span class="pagebreak" id="pb.144"> [144] </span><span style="color:231F20">dela, potem je ubog in reven. Seveda moramo to v mlinu povedati večkrat, če želimo, da nas slišijo…</span></p><p><span style="color:231F20">Plavajoči mlini so bili nekoč pomembni tudi za srečevanje in druženje domačinov ter prišlekov (danes so vsi predaleč ali pa za to nimajo časa), posebej tisti, ki so stali v bližini nekdanjih brodov in kasnejših mostov. Poleg mlinarskih poslov (mletje so obračunavali z mericami, tehtanje žita in denar se nista uveljavila), vaških zborov in veselic, zabeljenih s »tekočo« gostilniško ponudbo, pa športnega udejstvovanja ter ne nazadnje tudi zmenkov, je prišlo tudi do mnogih sporov. Nekateri med njimi so se končali z ločitvijo, odselitvijo, razdedinjenjem ali pa s pretepom in streljanjem. Na slednji način je sklenil življenjsko pot marsikateri Prekmurec, kar je še en neizpodbiten dokaz več, da so tudi Prekmurci eno od sestavnih slovenskih plemen.</span></p><p><span style="color:231F20">Mlinarske merice niso bile vedno najbolj »točne«, čeprav je bilo predpisano njihovo vsakoletno umerjanje. Če so hoteli preživeti družino, so se morali mlinarji zaradi sezonskosti svojega dela ukvarjati tudi z živinorejo. Njihov pomen in vloga v nekdanji družbeni hierarhiji Prekmurja sta bila izredna, saj se je večina prebivalstva ukvarjala s pridelovanjem žit, ki jih je bilo treba zmleti. Kot primer plavajočega mlina na Muri se je ohranil do danes le Babičev mlin pri Veržeju, natančneje njegova četrta različica, pri kateri pomaga vodnemu kolesu v sušnih mesecih elektromotor. Žal pa ni nobenega mlina, ki bi v celoti plaval na vodi. Zdaj, ko je odšla s tamkajšnjih polj še sladkorna pesa, tudi Prekmurci vse bolj mlatijo »prazno slamo«. Če je več mlinarjev, je tudi moke manj …</span></p><div class="byline"><span style="color:808285">Miha Pavšek</span></div></div><div class="teidiv1" id="index-body.1_div.5_div.11"><div class="pagebreak" id="pb.145"> [145] </div><h2><span class="head"><span style="color:704214">Brod in brodarji</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS147.jpg" alt="" class="inline"/></div><p><span style="color:231F20">Brodarstvo je najbolj zaživelo in se tudi v največji meri ohranilo prav na reki Muri. Nekoč je bila reka mogočnejša, prevelika za mostove, zato so uporabljali brodove. V prejšnjem stoletju jih je bilo dvanajst, danes jih vozi le še pet: v Sladkem Vrhu, Krogu, Ižakovcih, Melincih in Hotizi. Brod prevaža vse: pešce, kolesarje, motoriste, traktorje, prikolice, avtomobile in nekoč vprežne vozove. V času Avstro-Ogrske je bil brod edina vez med Slovenci na obeh straneh Mure; na štajersko stran je vozil tako prekmurske izseljence kot romarje. Poleg tega je bil brod tesno povezan z načinom življenja ljudi ob reki.</span></p><p><span style="color:231F20">Brodar je poznal vse ljudi in oni njega, bil je nepogrešljiv v vseh okoliščinah in vsakem vremenu. Premagoval je nevihte, strele, povodni in plavajoča drevesa. Do leta 1922, ko so zgradili most blizu Veržeja, je bil brod edina vez med bregovi. Po gradnji mostu v Radencih leta 1940 in na Razkrižju leta 1976 poteka na brodu le še lokalni krajevni promet vse več pa je tudi turističnih voženj.</span></p><p><span style="color:231F20">Včasih je bil brod v celoti izdelan iz lesa, za ladje so uporabljali smolnati macesen, sekan na Bukovnici in Godemarcih, za trame pri povezovanje ladij in drugo konstrukcijo pa so uporabljali akacijo ali trn, kot ji pravijo domačini. Dva plovna trupa – kumpa – povezujejo tramovi, na katerih stoji ploščad, ki obenem služi za prevoz tovora in ljudi. V enem od trupov je nameščeno težko sidro (maček). Med obema ladjama je na </span><span class="pagebreak" id="pb.146"> [146] </span><span style="color:231F20">zadnjem koncu pritrjen drog s krmilom (kret). Nekateri brodovi imajo še leseno hišico, ki v slabem vremenu nudi brodarju zatočišče. Na brodu sta tudi klop za potnike in ograja, ki se ob izhodu drsno odpre levo ali desno. Brod je pritrjen z debelo jekleno vrvjo preko močnega škripca na prečno jekleno vrv, ki je napeta z enega na drugi breg, to vrv pogosto mažejo, da škripec lepše drsi. Na bregu je zgrajena lesena rampa (šamerl), na katero z verigo (lancem) pritrdijo brod ob pristanku. Ob vožnji z brodom dobimo občutek, da drsi hitreje kot v resnici. Reka Mura je živa reka, ki skozi čas neprestano menja strugo in tok, poplavlja, odnaša bregove, nanaša material in povzroča sipine, ki ob nizkem vodostaju reke povzročajo tudi brodarjem resen problem. Takrat ko brod nasede, si pomagajo z drogom, ki ima na koncu železna roglja in ga imenujejo »štunfla«. Obvezni del opreme na brodu je še velika lesena lopata (šaufla), ki jo uporabljajo ob deževnih dnevih za praznjenje kumpov in kolut za reševanje padlega v vodo. Brod so pogosto selili in premeščali po reki zaradi plitvin, pogosto pa ga je odnesla Mura. V ostrih in mrzlih zimah so ga morali brodarji razstaviti, zato da debeli led ne bi poškodoval lesenih kumpov.</span></p><div class="byline"><span style="color:808285">Ivanka Huber</span></div><div class="pagebreak" id="pb.147"> [147] </div></div></div></div></body></html>