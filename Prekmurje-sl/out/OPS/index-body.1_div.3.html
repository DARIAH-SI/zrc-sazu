<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>ŽIVA DEDIŠČINA</title><meta name="author" content="Oto Luthar"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"><span class="head"><span style="color:704214">ŽIVA DEDIŠČINA</span></span></h1><div class="teidiv1" id="index-body.1_div.3"><div class="pagebreak" id="pb.69"> [68-69] </div><div class="figure"><img src="media/PS68.jpg" alt="" class="inline"/></div><div class="teidiv1" id="index-body.1_div.3_div.1"><div class="pagebreak" id="pb.70"> [70] </div><h2><span class="head"><span style="color:704214">Proščenje</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><p><span style="color:231F20">Ko v Prekmurju slišite besedo proščenje ali</span> <span style="font-style:italic;color:231F20">prouška</span><span style="color:231F20">, vedite, da grezaveseldogodek pri cerkvi ali vaškikapeli, kjer sebozbralo velikoljudi, bližnjihindaljnihsorodnikovterotrok. Manjkaloneboniti lectarjev in kramarjev. Proščenje je povezano z godom zavetnika farnecerkvealivaškekapele. Nadangoduzavetnikajevvasiproščenje, kipomenipraznikvcerkviinpestro dogajanje obnjej. Prepričanje, da se proščenja odvijajo le v spomladanskem in poletnem času, je zmotno: zvrstijo senamreč čezcelo leto v raznih krajih Prekmurja in pa tudi Pomurja, enasovečja inbolj obiskana, drugamanj.</span></p><p><span style="color:231F20">Prvo proščenje v letu,</span> <span style="font-style:italic;color:231F20">mrzla prouška</span><span style="color:231F20">, je tretjo nedeljo v januarju v Pečarovcih, nato jožefovo 19. marca na Cankovi, kjer je na cvetno nedeljo tudi sejem. Dva tedna po veliki noči je</span> <span style="font-style:italic;color:231F20">topla prouška</span> <span style="color:231F20">v Pečarovcih. Sledijo proščenja poostalihkrajihv Prekmurju, tako v Rogaševcih, Lemerju, Krogu, Žižkih, Strehovcih, Petanjcih, v Vučji Gomili, Kuzmi, Bogojini, Večeslavcih, Korovcih, Motvarjevcih, Gančanih, Vidoncih, Gerlincih in v Dolnji Bistrici. Večje proščenje, ki ga obišče po nekaj tisoč ljudi, je pri sv. Vidu v Strehovcih pri Bukovniškem jezeru, vedno v nedeljo po Vidu. Po vidovem se zvrstijo proščenja v Šalamencih, Hotizi, Lukačevcih, Beltincih, Trimlinih, Lipovcih, Ižakovcih, Vančivasi, Gomilicah, Bakovcih, Boreči, Melincih, Dobrovniku, Dolgi vasi in v Veliki Polani. Vrhunec proščenj v poletnem času predstavljata 15. avgusta, ko goduje Marija, dve veliki proščenji, eno pri Gradu na Goričkem in drugo v Turnišču, manjše tudi v Murskih Črncih. Sle</span> <span class="pagebreak" id="pb.71"> [71] </span> <span style="color:231F20">dijo proščenja na Pertoči, v Filovcih, Kobilju, Petišovcih. 8. septembra je</span> <span style="font-style:italic;color:231F20">mala meša</span> <span style="color:231F20">na Tišini, potem je še proščenje v Črenšovcih, Gornji Bistrici in Martjancih. V Murski Soboti sta dve proščenji, za kateri velja, da sta sejem oz.</span> <span style="font-style:italic;color:231F20">senje</span><span style="color:231F20">, in sicer 15. oktobra na dan sv. Tereze in 6. decembra, ko goduje sv. Nikolaj. Za Trezino in Mikloševo senje marsikdo ne bi rekel, da sta to proščenji. Vidimo, da skorajda ni kraja v Prekmurju, ki ne bi enkrat v letu imel proščenja, nekateri kraji ga imajo celo dvakrat, to je predvsem tam, kjer sta v kraju farna cerkev in kapelica.</span></p><p><span style="color:231F20">Ko je v kraju proščenje, pridejo na obisk sorodniki, ki so po maši povabljeni na kosilo. Okrog cerkve ali kapele je tisti dan polno stojnic, lectarjev in točilnih miz, kjer se zbirajo ljudje in prodajajo tudi izdelke domače obrti. Ta dan je izvrstna priložnost za druženje, takobližnjihkotdaljnih sorodnikov, prijateljev inznancev. Še najbolj veseli proščenja so otroci, saj na ta dan vedno dobijo kaj denarja oddomačihinsorodnikov, dasi lahkonaproščenju kupijo kakšno malenkost. Naloga gospodinje je, da poskrbi, da je hrane v izobilju, in zagotovo je ostane še kaj za naslednji dan. V zadnjem času so v navadi t. i. pikniki na prostem, tako je tudi gospodinja nekoliko manj obremenjena, čeprav že dan ali dva prej napeče peciva in pogač, ki ne smejo manjkati. Ponekod po kosilu pridejo še cigani, ki si z igranjem služijo denar ali hrano.</span></p><p><span style="color:231F20">Proščenje se je v večini krajev obdržalo, saj ljudje navsezadnje potrebujemo tudi take družabne dogodke in tako je vsaj enkrat na leto priložnost, da se srečajo sorodniki, ki se ne vidijo prav pogosto in da pridejo domov tudi tisti, ki so stalno izseljeni v tujino.</span></p><div class="byline"><span style="color:808285">Ivanka Huber</span></div></div><div class="teidiv1" id="index-body.1_div.3_div.2"><div class="pagebreak" id="pb.73"> [72-73] </div><h2><span class="head"><span style="color:704214">»Senje«</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS72.jpg" alt="" class="inline"/></div><p><span style="color:231F20">»Senja« ali sejmi so običajna oblika občasnega trgovanja. Sejmi so bili stalnica vaške in mestne trgovine, še preden smo dobili sodobne prodajne sejme. Poznamo več vrst sejmov: letne, tedenske, mesečne in take, ki so se in se še vedno prirejajo na praznik godu cerkvenega patrona oz. zavetnika. V Prekmurju take sejme imenujemo proščenja in trajajo tudi po več dni. Sestavni del vsakega sejma so sejemske stojnice, neke vrste zložljive trgovinice, pri katerih je zanimiv način razporeditve in posredovanja ter prodajanja izdelkov. Na sejmih tako srečamo specializirane stojnice, npr. lončarske, čevljarske, medičarske, zeliščarske in stojnice z mešano robo.</span></p><p><span style="color:231F20">Kramarski sejmi v Murski Soboti so vsak prvi ponedeljek v mesecu, večja sejma sta 15. oktobra – Trezino senje in 6. decembra – Mikloševo senje, ko godujeta sv. Tereza in sv. Nikolaj. Oba sejma imata dolgoletno tradicijo, odvijata se v širšem središču mesta, ne pritegneta le obiskovalcev iz Prekmurja, marveč ju obiščejo tudi prodajalci, kupci in radovedneži iz sosednjih pokrajin in držav, predvsem iz Avstrije, Madžarske in Hrvaške. Poseben čar sejemskemu dogajanju dodajo tudi gostinci, pri katerih obiskovalci, primerno jesenskemu vremenu, najraje posegajo po domačih kuhanih klobasah s svežim naribanim hrenom in kuhanem vinu. Trezino in Mikloševo senje sta med največjimi sejemskimi dogodki v Pomurju.</span></p><p><span style="color:231F20">Omeniti pa moramo tudi Jožefovo senje na Cankovi, ki se </span><span class="pagebreak" id="pb.74"> [74] </span><span style="color:231F20">prireja 19. marca, na god sv. Jožefa, in Ferencevo senje v Turnišču, ki se odvija 4. oktobra, ko goduje sv. Frančišek. Vsi ti sejmi oz. »senja« so tradicionalne prireditve, ki jih vedno obišče veliko ljudi, saj je že od nekdaj predstavljal posebno obliko trgovanja. Prodaja je bila občasna in zanjo je veljala neobičajna ponudba na nevsakdanji način. Sejmi so bili vedno paleta vsega, predvsem pa ponudba množičnega za množico. Poleg tega so svojevrstna prireditev brez režiserja, družabni dogodek in prvovrstna turistična prireditev.</span></p><p><span style="color:231F20">Nekoč so celo majhni Kančevci na Goričkem imeli sejem oz. senje petkrat na leto. Prvo je bilo v ponedeljek pred pustom, na veliki petek je bila</span> <span style="font-style:italic;color:231F20">buča</span> <span style="color:231F20">oz. proščenje, proti koncu septembra je bilo</span> <span style="font-style:italic;color:231F20">kvatrno senje</span><span style="color:231F20">, na drugi dan po vseh svetih je bilo</span> <span style="font-style:italic;color:231F20">koledno senje</span> <span style="color:231F20">in še zadnje v letu v ponedeljek pred božičem. Po pripovedovanju domačinov je bilo na teh sejmih pri cerkvi sv. Benedikta vedno veliko trgovcev,</span> <span style="font-style:italic;color:231F20">tržcev</span><span style="color:231F20">, ki so postavili šotore in tržili svoje blago. Judje so prodajali platno na metre, predpasnike, volnene rute, puloverje. Prišli so krojači, čevljarji, lončarji, ki so prodajali črne vrče,</span> <span style="font-style:italic;color:231F20">bališi</span> <span style="color:231F20">s svojim kičem, lecitar je imel pisana srca z napisom,</span> <span style="font-style:italic;color:231F20">figice</span> <span style="color:231F20">oz. medenjake, ki so vedno zmanjkale, točil pa je tudi medico iz 50-litrskega soda. Na sejmu na véliki petek so ženske iz Turnišča, imenovane Varašanke, za cerkvijo prodajale razna semena, česen, čebulo, največ pa lovorovega listja. Ljudje so tako lahko nakupili stvari, ki jih je sicer manjkalo. Na sejmih v Kančevcih pa ni manjkal niti</span> <span style="font-style:italic;color:231F20">ringešpil</span> <span style="color:231F20">oz. vrtiljak, ki so ga vrteli mladi fantje, da so se potem lahko zastonj peljali. Sejmi so bili priložnost za srečanje sorodnikov in ljudi iz celotne pokrajine, ki so prišli peš tudi od daleč. Na véliki petek so gospodinje že zgodaj zjutraj </span><span class="pagebreak" id="pb.75"> [75] </span><span style="color:231F20">spekle gibice, naredile kuhan krompir na bučnem olju, skuhale vino in suho sadje, kupile figice ter na pojedino povabile tudi sorodnike. V</span> <span style="font-style:italic;color:231F20">Kalendarju Srca Jezušovoga</span><span style="color:231F20">, ki je izhajal v letih 1904–1944, so na zadnji strani objavljali, kje in kdaj se bodo odvijali sejmi. Leta 1905 so tako omenjeni sejmi na Cankovi, pri sv. Benediktu (Kančevci), v Murski Soboti in Turnišču, kar priča o njihovi dolgoletni tradiciji.</span></p><div class="byline"><span style="color:808285">Ivanka Huber</span></div></div><div class="teidiv1" id="index-body.1_div.3_div.3"><div class="pagebreak" id="pb.77"> [76-77] </div><h2><span class="head"><span style="color:704214">Lončarji</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS76.jpg" alt="" class="inline"/></div><p><span style="color:231F20">Lončarstvo je bilo najpogostejša domača dejavnost v Prekmurju. Prekmurskemu in širšemu slovenskemu prostoru predstavlja danes vas Filovci sinonim za lončarstvo; tu je bilo namreč za 20. stoletje zapisanih 74 lončarjev. Za Filovce je veljal šaljivi rek: v Filovcih so vsi lončarji, samo župan dela</span> <span style="font-style:italic;color:231F20">pütre</span><span style="color:231F20">. Podobno so govorili tudi za Kobilje, da se moški ni mogel poročiti, če ni znal delati lončene posode. Vendar je imela skoraj vsaka vas v Prekmurju vsaj enega lončarja.</span></p><p><span style="color:231F20">Geografsko in zaradi različnosti po načinu okraševanja in žganja ločimo dve skupini prekmurskih lončarjev: filovsko in goričko. Filovski so bili znani po t. i. črno žgani posodi (gre za redukcijsko žganje), gorički pa po glazirani in okrašeni s čopičem. Središče goričkih lončarjev so bili Moščanci. Po naročilu Jožeta Plečnika so bili V Filovcih in Bogojini izdelani krožniki, amfore in vrči za bogojinsko cerkev. Lončarji so se od 18. stoletja dalje združevali v cehe, filovski lončarji pa od leta 1923 v lončarsko zadrugo.</span></p><p><span style="color:231F20">Skoraj vsi lončarji so vozili posodo prodajat na sejme po celem Prekmurju, prek Mure in v Međimurje. Na domačih sejmih se je zbralo tudi po 30 filovskih lončarjev, ki so se tudi stepli za boljši prostor in kregali, če je eden prodal več od drugega. Pogost način prodaje je bil od hiše do hiše; večina je lonce menjala za žito in koruzo. Gospodinja, ki je hotela imeti lonec, ga je morala dvakrat ali trikrat napolniti s pše</span> <span class="pagebreak" id="pb.78"> [78] </span> <span style="color:231F20">nico ali tudi z drugim zrnjem. Lončar pa se je drl: »Lonce si küpte ženske, lonce!« Ker je bila okrog 1900. leta na Kobilju velika revščina, so nekateri domači lončarji peš nesli na hrbtu po 10 zvezanih loncev na madžarsko stran, da so jih tam zamenjali za hrano.</span></p><p><span style="color:231F20">Po vojni so za potrebe ljubljanskega trgovskega podjetja Dom prekmurski lončarji množično začeli izdelovati t. i. črno posodo (</span><span style="font-style:italic;color:231F20">amfore, pütre</span><span style="color:231F20">), manj so izdelovali glazirano posodo. Filovski lončarji so bili znani po črno žgani posodi, ki je bila neprepustna in najboljša za shranjevanje ali prenašanje vode. Tako kot drugi prekmurski lončarji pa so žgali tudi</span> <span style="font-style:italic;color:231F20">bejlo</span> <span style="color:231F20">posodo (rdeče, naravno, enkrat žgana), ki so jo ženske najpogosteje uporabljale za kuhanje v krušni peči, in</span> <span style="font-style:italic;color:231F20">oblijano</span> <span style="color:231F20">(glazirano) posodo, ki je veljala za dražjo. Izdelovali so različno posodo: majhne lončke, lonce za kisanje mleka, vrče za prenašanje vode, cedila, pinje, pokrivače za lonce, tepsije,</span> <span style="font-style:italic;color:231F20">pütre</span> <span style="color:231F20">(črno žgano trebušasto posodo so uporabljali za shranjevanje vode, saj je zaradi načina žganja in ozkega vratu voda v njej ostala dolgo hladna),</span> <span style="font-style:italic;color:231F20">krpnjače</span><span style="color:231F20">, vrče za vino … kasneje tudi lončene spominke. Najbolj prepoznaven izdelek prekmurskih lončarjev je črno žgana</span> <span style="font-style:italic;color:231F20">pütra</span><span style="color:231F20">, danes samo še kot spominek v pomanjšani in neuporabni obliki.</span></p><p><span style="color:231F20">Čeprav velja lončarstvo za moško delo, je bilo to družinsko delo, predvsem pa so ženske veliko pomagale pri lončarjenju – tudi pri težaških delih: izkopavale in pripravljale so glino, vrtele mlin za mletje glazure, polirale suhe lonce, pomagala pri nalaganju v peč in iz peči in hodile z možmi prodajat posodo. Delale so vse, le oblikovale je niso na lončarskem vretenu. Predvsem pa so bile ženske tiste, ki so kupovale lonce.</span> <span class="pagebreak" id="pb.79"> [79] </span><span style="color:231F20">Da bi kupile čim boljše in poceni, so se velikokrat pogajale za ceno in »čarale« za boljšo posodo, ko so segale v notranjost lonca za kisanje mleka in verjele v to, da dlje bodo segle v notranjost lonca, več bo smetane v njem. To so bile ženske lončarske čare.</span></p><div class="byline"><span style="color:808285">Jelka Pšajd</span></div></div><div class="teidiv1" id="index-body.1_div.3_div.4"><div class="pagebreak" id="pb.80"> [80] </div><h2><span class="head"><span style="color:704214">Medičarstvo</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS80.jpg" alt="" class="inline"/></div><p><span style="color:231F20">Živobarvna lectova srca z ogledali in najrazličnejšimi priložnostnimi verzi pretežno ljubezenske vsebine, konjiči, ure, rožni venci in jeleni iz lecta so od nekdaj nepogrešljiva ponudba medičarskih in svečarskih stojnic na sejmih in proščenjih. Sodeč po mnenju etnologa Bogataja naj bi šlo za simbiozo dveh dejavnosti: medičarstva in svečarstva. Za obe so namreč potrebne zadostne količine medu in satja. Medičarji in svečarji so se ponavadi na jesen odpravili po nakupih medu in satja k vaškim čebelarjem. V delavnici so nato skupaj s pomočniki ali člani družine iz satja cedili med, nakar so satje dvakrat stisnili v stiskalnici. Prvi med je bil namenjen izdelavi peciva, drugi pa izdelavi medenih štrukljev in plošč, stisnjeno satje pa so zalili z vodo in pripravili medico. Po stiskanju je ostal še vosek za izdelavo sveč in drugih svečarskih izdelkov.</span></p><p><span style="color:231F20">Do 19. stoletja so tovrstno pecivo izdelovali iz medenega testa iz ržene moke. Trdo testo so vtisnili v ročno izdelane </span><span class="pagebreak" id="pb.81"> [81] </span><span style="color:231F20">modele in tako dobljene podobe pekli ali sušili. Kasneje so lesene modele nadomestili s pločevinastimi. Iz razvaljanega testa so izrezovali figurice, jih spekli, pobarvali in okrasili z barvno sladkorno zmesjo. Ko se je izdelek posušil, so nanj nalepili odtise glav, lističe z ljubezenskimi in drugimi verzi ter ogledalca. Priljubljeno izdelovanje figuric v obliki src, punčk, konjičkov, jelenov se je ohranilo vse do danes.</span></p><p><span style="color:231F20">V Prekmurju je dolgo časa bil edini medičar in svečar Štefan Celec, ki je imel svojo delavnico v ulici Štefana Kovača v Murski Soboti. Delavnica deluje še danes na istem mestu, le da je dejavnost prevzel Štefanov vnuk Gregor Celec. Štefan se je učil pri mojstru v Ljutomeru, nato pa še leto dni pri medičarki Antauerjevi v Murski Soboti. Leta 1937 je obrt prevzel od svoje druge mojstrice, ki ni imela naslednikov. Izdeloval je vse: od sveč do medenih src, medenjakov, figic … in medico. Njegove izdelke so izjemno cenili predvsem na Goričkem. Sorodniki, ki so prišli na obisk v času proščenja, so z njegovimi medenimi konji, punčkami, srci ali medenjaki obdarili otroke gostiteljev. Njegove sveče za novorojene so bile še posebej bogato okrašene, tiste za zadnje slovo pa spoštljivo preproste.</span></p><p><span style="color:231F20">Lectarska in svečarska obrt se je obdržala vse do danes in je še vedno povezana s človekovim življenjem, ljubeznijo, rojevanjem, umiranjem in obredi. Glede na to, da je medičarskih mojstrov vse manj, si mnogi izdelavo medenjakov z veseljem ogledajo v eni izmed delavnic, ki jih vodi Gregor Celec. V Prekmurju delujeta dve medičarski delavnici, eno ima Gregor Celec v Murski Soboti, drugo pa Jožica Celec v Ratkovcih na Goričkem.</span></p><div class="byline"><span style="color:808285">Ivanka Huber</span></div></div><div class="teidiv1" id="index-body.1_div.3_div.5"><div class="pagebreak" id="pb.82"> [82] </div><h2><span class="head"><span style="color:704214">Borovo gostüvanje</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS82.jpg" alt="" class="inline"/></div><p><span style="font-style:italic;color:231F20">V eton fašenskom cajti, šteri je namenjen za mlade dekline pa pojbe, ko bi se ženili, nej najšo niti eden par za tou.</span> <span style="color:231F20">Vaščani na Goričkem, pretežno v evangeličanskih vaseh, so imeli pravico do »služenja« borovega gostüvanja, če se v predpustnem času, med svetimi tremi kralji in pustnim torkom, ali v ženitvenih dneh, med božičem in pepelnico, ni poročil nihče v vasi. Dejansko gre za poroko fanta oz. dekleta z borom. Običaj je star vsaj sto let.</span></p><p><span style="color:231F20">Ključna za uspeh borovega gostüvanja je izbira pozvačina, tistega, ki vabi na poroko.</span> <span style="font-style:italic;color:231F20">Pozávanje</span><span style="color:231F20">, to je vabljenje na poroko, mora izvesti kar se da uspešno: zbrati mora namreč čim več svatov, ki bodo prispevali čim več daril. Borovo gostüvanje je sicer namenjeno norčavemu in šaljivemu zbadanju mladih, ker se še niso poročili, toda to je tudi pomembna priložnost za zbiranje denarja (včasih so zadostovala jajca, moka in mast). Prispevki ostanejo za skupne potrebe v vasi, gasilskemu ali ka</span> <span class="pagebreak" id="pb.83"> [83] </span> <span style="color:231F20">teremu drugemu društvu. Že pri pripravi borovega gostüvanja je lahko udeleženih sto ljudi, ki morajo izkazati veliko mero iznajdljivosti in izvirnosti.</span></p><p><span style="color:231F20">Nekaj tednov pred poroko pozvačini, spremljevalci, drüžbani harmonikaš in ženske vabovke – ciganice hodijo po vasi in vabijo: »</span><span style="font-style:italic;color:231F20">Mir krščanski, pa božjo blagoslov želimo pr vašoj poštenoj iži. Mi smo prišli z naših Šülonec (ali katere druge vasi), ka se nan je zgodila velika nevola, ka se že dugo nišče nej oženo, pa bi se radi rešili tega velikoga špota. Smo pa našli enoga Janoša Borovnjaka pa Šküfko Trezo, šteriva sta oblübila, ka ta nas rešila toga velikoga špota in vküper skleneta zakonski đarem, to zadno fašensko nedelo toga leta. Vaspazovemo, vašo familijo, rodbino nadober falajček pa krüja pa kupico dobrega vina, štero je bog blagoslovo, da sta njiva vküp dejvala. Zato se nima ka kajvun zgučavati, prite, s sebov prneste trde vangelariše, lastne pete, pa friške pete. Nede van žau!</span><span style="color:231F20">«</span></p><p><span style="color:231F20">Borovo gostüvanje se prične prav zgodaj na predpustno nedeljo, ko se pred gasilnim domom zberejo sodelujoči: mladoženec (ženin), sneja (nevesta), oče, mati, starešina, starešica, pozvačin, drüžban, posvablice (družice), muzikantje, voditelji, vabovci, borov pop, ciganice, frizerke, fotograf, sodnik, fiškališ, žandarji in ostali fašenki (šeme). Živopisni sprevod od tam zavije proti gozdu, kjer se odvija pravi semenj. Ponudba je pestra – bolj ali manj duhovite maske; enako je povpraševanje. Poročni obred, katerega najbolj izvirni del je modra pridiga mladoporočencema, zajema tudi podiranje bora, s katerim se fant poroči. Podrti bor, ki je okrašen s cvetlicami, mlada dekleta in fantje vlečejo iz gozda nazaj do gasilskega doma, kjer se nato odvije veselica.</span></p><div class="byline"><span style="color:808285">Jasmina Litrop</span></div></div><div class="teidiv1" id="index-body.1_div.3_div.6"><div class="pagebreak" id="pb.85"> [84-85] </div><h2><span class="head"><span style="color:704214">Prekmurski plesi</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS84.jpg" alt="" class="inline"/></div><p><span style="color:231F20">Prekmurski plesi ne morejo skriti, da so se oblikovali med ravninci. Iz njih vejejo sproščenost, širina in lirično občutje, ki je značilno tudi za prekmurske pesmi. Plesi tkalečka, drmač, šamarijanka, po zelenoj trati, gospod gospa in točak so preprosti sproščeni in lahkotni kakor pokrajina. Na mestih, kjer se prekmurska ravnina dvigne v vinorodne gorice in preide v Goričko, srečamo štajeriš, mrkevca, špancir polka, sotiš in pajeriš, ki so podobni plesom ravenskega dela, le da so bolj hitri, trši, čuti pa se tudi vpliv bližnje madžarske kulture. Tako sotiš kot šamarijanka sta na svatbah in drugih zabavah še danes zelo priljubljena plesa.</span></p><div class="byline"><span style="color:808285">Ivanka Huber</span></div></div></div></div></body></html>