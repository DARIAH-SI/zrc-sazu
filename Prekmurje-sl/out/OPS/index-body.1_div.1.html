<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>ZA VSAKOGAR</title><meta name="author" content="Oto Luthar"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"><span class="head"><span style="color:704214">ZA VSAKOGAR</span></span></h1><div class="teidiv1" id="index-body.1_div.1"><div class="pagebreak" id="pb.11">[10-11]</div><div class="figure"><img src="media/PS10.jpg" alt="" class="inline"/></div><div class="teidiv1" id="index-body.1_div.1_div.1"><div class="pagebreak" id="pb.13">12-13</div><h2><span class="head"><span style="color:704214">Nerazvita pokrajina</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS12.jpg" alt="" class="inline"/></div><p><span style="color:231F20">Prekmurje je del pomurske regije. Pomurska regija je podpovprečno razvita slovenska regija in sodi po zakonu o spodbujanju skladnega regionalnega razvoja med območja s posebnimi razvojnimi problemi. Biti nerazvit pomeni zaostati v razvoju v primerjavi s tistimi, ki ti takšno nalepko pritrdijo. Ko se z očitki o nerazvitosti obmetavajo države in regije, se pri tem navadno sklicujejo na matematične izračune, ki jim pravijo gospodarski kazalci. Nerazumno se zdi na podlagi številk Prekmurce obtoževati, da so nerazviti.</span></p><p><span style="color:231F20">A četudi matematično-empirični diskurz izsmejemo, ker hoče biti izključni referenčni okvir za operiranje s pomeni, lahko Prekmurci tudi v njegovem okviru servirajo protiudarec. Temperaturo imajo namreč še kako razvito; v Murski Soboti so, na primer, nekoč poleti namerili 40, pozimi pa –31 stopinj Celzija. Po drugi strani je res, da je najvišji vrh Prekmurja visok komaj 417 metrov, kar je, objektivno vzeto (tako se pačijo tisti, ki računajo gospodarske kazalce), nerazvito v primerjavi z dvatisočaki na drugem koncu podalpske dežele.</span></p><p><span style="color:231F20">Da bi dokazali, kako nerazviti so Prekmurci, so nekateri šli celo tako daleč, da so kot zaostalega interpretirali pozvačina, slavno prekmursko ženitovanjsko figuro iz konca 18. stoletja. Pozvačin je veder, odločen, domiseln mlajši moški, ki zganja norčije, in še danes tu in tam tri tedne pred svatbo opravlja častno nalogo vabljenja svatov. Prekmurci imajo še kako raz</span> <span class="pagebreak" id="pb.14">14</span> <span style="color:231F20">vit smisel za humor, ta najžlahtnejši izraz inteligence. Kaj drugega kot iskriva gospodarjeva premetenost je pač šega iz Motvarjevcev, da je treba gospodinjo, ki mesi kruh, prijeti za prsi in jih stresati, da bi bil kruh tako rahel kot njene prsi. Med ženskami iz vasi Trimlini pa, ki sadijo čebulo, velja nezlomljivo pravilo, da med sajenjem ne smejo prdeti, saj bi sicer zrasla prehuda čebula.</span></p><div class="byline"><span style="color:808285">Mateja Ratej</span></div></div><div class="teidiv1" id="index-body.1_div.1_div.2"><div class="pagebreak" id="pb.15">15</div><h2><span class="head"><span style="color:704214">Prekmurje – žitnica Slovenije</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><p><span style="color:231F20">Žitnica je v prvem pomenu besede prostor ali stavba, kjer se hrani žito. Prek publicistike se je beseda žitnica uveljavila tudi v pomenu žitorodno področje, torej tisto, kjer vladajo dobri pogoji za rast žita. Zato ni nič nenavadnega, če rečemo: ta pokrajina je naša žitnica. No, pa smo tam. Prekmurja se drži sloves, da je žitnica Slovenije. Kamorkoli pogledamo, povsod nas pozdravi valovanje zlatorumenega žita, je stavek, ki pogosto spremlja poljudne opise Prekmurja.</span></p><p><span style="color:231F20">Hkrati pa sloves, da je Prekmurje žitnica Slovenije, ni zgolj plod poetične ljudske domišljije, temveč znanstveno utemeljeno dejstvo. Še nedavno tega so udeleženci zborovanja slovenskih geografov ugotavljali, da je treba obravnavi in spodbujanju kmetijstva v Pomurju posvetiti več pomena, saj gre za področje, ki je s strateškega vidika, kakor se je velepomembno izrazil eden od udeležencev, najpomembnejše območje za proizvodnjo hrane v Sloveniji. Kmetijska gospodarstva pomurske regije obdelujejo skoraj 13 odstotkov vseh kmetijskih zemljišč v Sloveniji in redijo skoraj 12 odstotkov vse živine. Žitnica države pridela skoraj polovico vse pšenice in skoraj tretjino vse koruze v Sloveniji.</span></p><p><span style="color:231F20">Geografi v duhu trendovske sintagme o trajnostnem razvoju opozarjajo še, da je zaradi prostorske razširjenosti kmetij</span> <span class="pagebreak" id="pb.16">16</span> <span style="color:231F20">stva in intenzivnosti pridelave pritisk na okolje velik in stalen. Še dlje pa je šla najbolj slavna slovenska klimatologinja, ko je že pred skoraj dvajsetimi leti zatrdila, da sicer našim potomcem najbrž ne bo treba prodati vseh krav Eskimom in z velblodi bloditi po morju peska okrog Triglava, utegne pa se zgoditi, da slovenska žitnica ne bo več Prekmurje, ampak bo zaradi podnebnih sprememb status žitnice pripadel Gorenjski.</span></p><div class="byline"><span style="color:808285">Mateja Ratej</span></div></div><div class="teidiv1" id="index-body.1_div.1_div.3"><div class="pagebreak" id="pb.17">17</div><h2><span class="head"><span style="color:704214">Goričko, Ravensko, Dolinsko</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS17.jpg" alt="" class="inline"/></div><p><span style="color:231F20">Prekmurje je geografsko, kulturno in zgodovinsko vpeto med tri zelo različne kulture. Tudi zato so se v tem delu slovenskega etničnega prostora skozi zgodovino prepletali različni jezikovni vplivi, ki so odgovorni za izjemno jezikovno razčlenjenost tega prostora. V geografskem oziru se pokrajina deli na Goričko, Ravensko in Dolinsko, njeni prebivalci pa se imenujejo Goričanci, Ravenci in Dolinci. Goričko se stika med avstrijsko in madžarsko mejo na skrajnem severovzhodnem delu pokrajine. Gre za gričevnat svet z nekoliko slabšimi pogoji za poljedelstvo, toda ponuja številne iztočnice za </span><span class="pagebreak" id="pb.18">18</span><span style="color:231F20">pristno doživetje Goričkega. Ena izmed teh je zagotovo izletniška kmetija »Falaut« v kraju Adrijanci, kjer se lahko poleg ogleda zbirke starih kmetijskih orodij in motorne tehnike prepustite tipičnim prekmurskim dobrotam. V osrednjem delu Prekmurja na levi strani Mure se razprostira intenzivneje obdelano Ravensko, ki na zahodu sega do avstrijske meje, proti vzhodu pa onkraj črte Dokležovje–Lipovci–Bogojina prehaja v Dolinsko. Slednje tako zajema vzhodni del ravnine ob reki Muri med Mursko Soboto in Lendavo.</span></p><p><span style="color:231F20">V stiku z domačini pa bomo naleteli na še eno posebnost; prekmurski jezik, ki se bistveno razlikuje od osrednjeslovenskega. </span><span style="font-style:italic;color:231F20">Kda se začneta dva Prekmurca pogučavati</span><span style="color:231F20">, je pogovoru skorajda nemogoče slediti. Sicer pa se podobno godi Prekmurcem, ki prihajajo z različnih drugih delov Prekmurja, saj so tudi znotraj Prekmurja številne razlike.</span></p><p><span style="color:231F20">Tako kot pokrajinsko se tudi v jeziku Prekmurje tradicionalno deli na tri podskupine: goričko (Goričko, severno od Cankove), ravensko (od Cankove proti vzhodu in južno od Murske Sobote do Rakičana) in dolinsko (južno od Rakičana do reke Mure in ob Ledavi). Pri tem si kaže zapomniti, da sta ravenski in gorički govor nekoliko hitrejša in odsekana, Dolinci pa govorijo nekoliko počasneje in malce bolj »zategnjeno«.</span></p><div class="byline"><span style="color:808285">Klaudija Sedar</span></div></div><div class="teidiv1" id="index-body.1_div.1_div.4"><div class="pagebreak" id="pb.19">19</div><h2><span class="head"><span style="color:704214">Madžarska in slovenska narodna skupnost</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS19.jpg" alt="" class="inline"/></div><p><span style="color:231F20">Sestavni del Prekmurja je tudi madžarska narodna skupnost, ki je podobno kot slovenska na Madžarskem nastala po podpisu Trianonske mirovne pogodbe leta 1920. Na madžarski strani meje, v dolini reke Rabe, se je tako znašlo devet slovenskih vasi oziroma področje dveh narečnih govorov. Eden se govori okoli Gornjega Senika (Dolnji Senik, Verica, Ritkarovci), drugi okoli Števanovcev (Otkovci, Andovci, Sakalovci in Slovenska ves). Oba govora (gornjeseniški in števanovski) imata zgodovinskorazvojno in tipološko prekmurske goričke strukturne značilnosti, toda te so v panonskih narečjih že izgubljene. </span><span class="pagebreak" id="pb.20">20</span><span style="color:231F20">Porabski Slovenci kot slovenska narodna manjšina v Porabju so avtohtoni prebivalci Porabja in govorijo porabsko narečje, ki je najbližje prekmurskemu goričkemu.</span></p><p><span style="color:231F20">Madžarska manjšina v Prekmurju pa živi na narodnostno mešanem območju ob slovensko-madžarski meji, blizu tromeje med Slovenijo, Madžarsko in Avstrijo. Prostorsko se deli na južni (občini Lendava in Dobrovnik) in severni del (občine Moravske Toplice, Hodoš in Šalovci). Vsi trije govori (v okolici Lendave göcsejski in hetéški govor, v madžarskih naseljih na Goričkem pa govor pokrajine Őrség), madžarskega prebivalstva pa spadajo v zahodnomadžarsko narečno skupino.</span></p><p><span style="color:231F20">Madžarski narodni skupnosti v Republiki Sloveniji in slovenski narodni manjšini v Republiki Madžarski so z ustavo sporazumno zagotovljene vse narodnostne pravice, vključno s pravico do ohranjanja, negovanja in uveljavljanja lastne kulture, jezika, vere in celovite slovenske oziroma madžarske identitete. Posebna skrb je namenjena ohranjanju in uporabi maternega jezika v zasebnem in javnem življenju pripadnikov obeh skupnosti. V Porabju tako danes delujejo tri osnovne šole (gornjeseniška, števanovska in monoštrska), ki jih obiskujejo pripadniki slovenske manjšine. Te šole so v madžarski šolski zakonodaji opredeljene kot »narodnostne šole«, ki poučujejo jezik manjšine kot učni predmet, učni jezik pa je madžarščina. Celotno območje Lendave in okolice je uradno dvojezično, kar pomeni, da sta tako slovenščina kot madžarščina jezika vsega javnega življenja – javnih napisov, prireditev, verskega bogoslužja in izobraževanja. </span><span class="pagebreak" id="pb.21">21</span><span style="color:231F20">Plod tovrstne narodnostne politike pa ni le izoblikovanje raznolike kulturno-raziskovalne dejavnosti obeh skupnosti, temveč je opazen tudi velik razvoj na področju informiranja o aktualnem družbenem dogajanju v sklopu radijskih in televizijskih programov.</span></p><div class="byline"><span style="color:808285">Klaudija Sedar</span></div></div><div class="teidiv1" id="index-body.1_div.1_div.5"><div class="pagebreak" id="pb.22">22</div><h2><span class="head"><span style="color:704214">Prekmurščina</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><p><span style="color:704214">»</span><span style="font-style:italic;color:704214">Nemo več naklado, ka rejdko što me šteka,<br/>Pappalinko ne napeka, rajše dejvle tačas Prekmurje na mapo,<br/>doste že prelapo, če ti je beat prazen, zove Dulo, zove Pappo ...</span><span style="color:704214">« </span><br/><span style="color:808285">(Stekli psi,</span> <span style="font-style:italic;color:808285">Koga briga,</span> <span style="color:808285">2010)</span></p><p><span style="color:231F20">Ob pesmih, ki so jih na svojem prvem albumu</span> <span style="font-style:italic;color:231F20">Koga briga </span><span style="color:231F20">leta 2010 izdali prekmurski raperji Stekli psi, je neznani glasbeni kritik zapisal: »Na to, da je vse skupaj tako posebno, lepo tekoče in mehko, zagotovo vpliva tudi močan prekmurski naglas, obilica narečnih besed pa skrbi za presenečenja, zanimivost in nasmeške zadovoljnega poslušalca.« In lahko mu samo pritrdimo: prekmurščina ali – kakor pravijo prebivalci levega brega Mure – <span style="font-style:italic;color:231F20">prekmürska rejč</span> <span style="color:231F20">je najbolj blagodejna, ko jo poslušamo. Za razliko od osrednjeslovenskega govora ima prekmurski jezik monoftongično-diftongični samoglasniški sistem (</span><span style="font-style:italic;color:231F20">či be svejta nej bilou</span><span style="color:231F20">), v katerem sta tudi zaokrožena</span> <span style="font-style:italic;color:231F20">ü</span> <span style="color:231F20">in</span> <span style="font-style:italic;color:231F20">ö</span> <span style="color:231F20">(</span><span style="font-style:italic;color:231F20">tü</span><span style="color:231F20">, </span><span style="font-style:italic;color:231F20">künja</span><span style="color:231F20">,</span> <span style="font-style:italic;color:231F20">Müra</span><span style="color:231F20">/</span><span style="font-style:italic;color:231F20">Möra</span><span style="color:231F20">), izgublja se polglasnik (</span><span style="font-style:italic;color:231F20">pes</span><span style="color:231F20">,</span> <span style="font-style:italic;color:231F20">den</span><span style="color:231F20">), v sistemu soglasnikov pa nas na prekmurski izvor našega sogovornika najpogosteje opomni vzglasni</span> <span style="font-style:italic;color:231F20">f</span> <span style="color:231F20">(</span><span style="font-style:italic;color:231F20">fse</span><span style="color:231F20">,</span> <span style="font-style:italic;color:231F20">fčasi</span><span style="color:231F20">) in prehajanje</span> <span style="font-style:italic;color:231F20">m</span> <span style="color:231F20">v</span> <span style="font-style:italic;color:231F20">n </span><span style="color:231F20">(</span><span style="font-style:italic;color:231F20">sen</span><span style="color:231F20">;</span> <span style="font-style:italic;color:231F20">gronska strejla</span><span style="color:231F20">). Za poznavalce so kajpak opazne tudi druge posebnosti soglasniškega sistema, ki po eni strani otrdeva (na primer</span> <span style="font-style:italic;color:231F20">lj</span> <span style="color:231F20">prehaja v</span> <span style="font-style:italic;color:231F20">l – lübezen</span><span style="color:231F20">,</span> <span style="font-style:italic;color:231F20">lüdstvo</span><span style="color:231F20">), drugje pa se mehča </span><span class="pagebreak" id="pb.23">23</span><span style="color:231F20">(</span><span style="font-style:italic;color:231F20">nejsou šteli</span> <span style="color:231F20">’hoteli‘;</span> <span style="font-style:italic;color:231F20">vem, šteri den je</span> <span style="color:231F20">’kateri‘). Pri sklanjanju se ta jezik opira na i-jevske oblike (</span><span style="font-style:italic;color:231F20">v zimskom cajti</span><span style="color:231F20">), besedišče je polno izposojenk iz madžarščine in nemščine ter starih arhaičnih besed (</span><span style="font-style:italic;color:231F20">firanki</span><span style="color:231F20">,</span> <span style="font-style:italic;color:231F20">špajert, mantrati</span><span style="color:231F20">).</span>Seveda se te izjemnosti odražajo različno v petih podnarečjih, med katerimi so tri, goričko, ravensko in soboško, predstavljala osnovno za prekmurski knjižni jezik oziroma pisano prekmurščino.</span></p><p><span style="color:231F20">Razlogov za nastanek tega pisnega fenomena je toliko, da jih ne moremo le izluščiti in našteti. Gre za preplet okoliščin, ki jih – ob pogojenosti s posebnostjo prostora, razburkanega življenja zadnjih stoletij in tehnološkim napredkom – označuje tudi prekmurski človek. Med dejavniki, ki jih najpogosteje označujemo za odločilne, sta zagotovo geografska oddaljenost in z zgodovinskimi dejstvi pogojena politična ločenost od matičnega ozemlja, tj. osrednje Slovenije, zaradi katerih so se govorci slovenščine ne levem bregu Mure znašli v jezikovnem položaju, ki je narekoval manj običajen razvoj njihovega jezika. Prekmurski Slovenci so bili namreč vse do leta 1919 izolirani od preostalih slovenskih pokrajin, in to seveda na drugačen način – vsekakor pa bolj, kot si je v sodobnem času brezžičnih povezav to sploh mogoče predstavljati. Bili so šolani v madžarskem jeziku, prek cerkvenih dejavnosti, ki so bile pod pristojnostjo zagrebške škofije, pa so bili v stiku in pod vplivom hrvaških kajkavskih govorov. Slednja povezanost dveh podobnih jezikov je kar nekaj časa zbujala celo misli o prepletanju obeh jezikovnih skupin oziroma podleganju prekmurščine hrvaški prevladi. A kljub izpričanim tujim jezikovnim vplivom in prepletanju prekmurščine s kajkavščino, je sodobno jezikoslovje potrdilo, da se je prekmurščina razvi</span> <span class="pagebreak" id="pb.24">24</span> <span style="color:231F20">jala ob tujih jezikih v samostojen idiom, ki ga v mnogih podrobnostih lahko povezujemo s staro cerkveno slovanščino.</span></p><p><span style="color:231F20">Po drugi strani pa je bilo prekmurskim, torej ogrskim Slovencem vse do leta 1919 onemogočeno seznanjanje s publikacijami iz osrednje Slovenije, kar je v večini razprav jezikoslovcev, raziskovalcev prekmurskega jezika, Vilka Novaka, Martine Orožen in Marka Jesenška, označeno kot eden najpomembnejših razlogov za oblikovanje samostojnega jezika. In čeprav imamo zgodnejše dokaze za zapise v prekmurskem jeziku (</span><span style="font-style:italic;color:231F20">Martjanska pesmarica</span> <span style="color:231F20">iz 16. stoletja danes velja za najstarejši ohranjeni dokaz pisne prekmurščine), je ta – podobno kot sočasne jezikovne različice v osrednji Sloveniji – dolgo živel večinoma v ustni podobi. Šele v 18. stoletju se je pod vplivom »snopa svetlobe« oziroma cesarskih reform okrepila narodnostna in kulturna zavest Slovencev: svoje pripadnosti slovenskim jezikovnim okvirom so se začeli zavedati tudi pišoči meščanski sloji in prvi izobraženci v osrednji Sloveniji, ki so začeli uporabljati knjižni jezik tudi v posvetnih knjižnih oblikah, v Prekmurju pa v cerkvenem tisku. Led je prebil Ferenc Temlin, evangeličanski duhovnik, ki je v letu 1715 izdal </span><span style="font-style:italic;color:231F20">Mali katechismus</span><span style="color:231F20">, prvi vrh pa je takratna prekmurska pisna tradicija dosegla s protestantskim </span><span style="font-style:italic;color:231F20">Nouvim Zákonom</span> <span style="color:231F20">(1771) Štefana Küzmiča, ki ga jezikoslovci postavljajo za kulturni dosežek, s katerim je prekmurščina prestopila narečne okvire in postala normirana nadnarečna oziroma pokrajinska jezikovna različica. Ta različica je po trditvah sodobnega jezikoslovja sooblikovala vseslovenski enotni knjižni jezik, saj je vanj prispevala ustrezne izvirne slovanske oblike, ki so jih osrednjeslovenski govori skozi stoletja že izgubili.</span></p><div class="pagebreak" id="pb.25">25</div><p><span style="color:231F20">Jezik, ki ga danes govorijo in (ponovno ali še vedno tudi) pišejo, je doživel precej vzponov in padcev. Po razpadu AvstroOgrske je Porabje ostalo pod madžarsko oblastjo, Prekmurje pa so vključili v novo državo Jugoslavijo, kjer je bil prekmurski knjižni jezik priznana pisna možnost. Živel je zlasti v časopisju in cerkvenih besedilih.</span></p><p><span style="color:231F20">Ob združitvi v enotno državo je precej Prekmurcev, zlasti pa mlajših izobražencev menilo, da v Prekmurju ni več potrebe po ločenem jezikovnem standardu. Te težnje in pa izrazita motiviranost prekmurščine z rabo v cerkvenih besedilih so verjetno vplivale na to, da prekmurščina po drugi svetovni vojni ni imela več statusa uradnega jezika in je uradno živela le kot pokrajinska pogovorna različica. Dejansko pa so jo že vedno uporabljali v cerkvene namene. V zadnjih desetletjih so jo začeli obujati domači kulturni ustvarjalci – Feri Lainšček, Milan Vincetič, Vlado Kreslin, zaživela je torej tudi v umetnostnih besedilih – torej tisti književni zvrsti, v kateri prej ni nikoli polno zaživela. Danes jo srečujemo v pesmih in romanih, uveljavila se je tudi kot filmski jezik, v fragmentih in priložnostno jo srečujemo na spletnih straneh, v forumih in blogih, pa tudi aforizmih. Pisatelj in pesnik Feri Lainšček pravi, da jezik, v katerem govori manj kot 100.000 ljudi, ohranja le še iz sentimentalnih razlogov, zaradi duhovne arheologije, s katero se srečuje kot umetnik besede, zaradi tistih romantičnih prvin, ki jih je urbani svet zanemaril.</span></p><div class="pagebreak" id="pb.26">26</div><p><span style="font-style:italic;color:704214">Nikdar neboš znala,<br/> kak se vrabli na toj streji cejli mili den küšujejo.<br/> Kak se vräne na toun droudi sveklou poglejüjejo.<br/> Kak ena stara sraka po tej dvoriščaj grdou kradne –<br/> grdou kradne, te pa pod vejčer s kejson<br/> srakopejri pod perout spadne.</span></p><p><span style="font-style:italic;color:704214">Nikdar neboš znala,<br/> kak se pijanci, šteri tüj na kükli čemijo, domou bojijo.<br/> Kak kakša stara mamica v kmici sama idouč moli devico Marijo.<br/> Kak tüj doli na poštiji včasi štoj obstojij,<br/> kak da bi nej bilou za naprej več potij.</span></p><p><span style="font-style:italic;color:704214">Nikdar neboš znala,<br/> nej, toga nigdar neboš znala,<br/> zakoj mi včasi paše takša žmetna kmica.<br/> Zakoj odpejran oukna, kda okouli lejče baba peldivica.<br/> Nikdar neboš znala, nej, toga nikdar neboš znala,<br/> če boš pa znala, neboš mogla razmiti.</span></p><p><span style="color:808285">(F. Lainšček, </span><span style="font-style:italic;color:808285">Nigdar nèboš znala: moje prekmurske verzuške pa kejpi</span><span style="color:808285">, 2007)</span></p><div class="byline"><span style="color:808285">Helena Dobrovoljc</span></div></div><div class="teidiv1" id="index-body.1_div.1_div.6"><div class="pagebreak" id="pb.27">27</div><h2><span class="head"><span style="color:704214">Strpnost</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS29.jpg" alt="" class="inline"/></div><p><span style="color:231F20">Prekmurje ne pozna etničnih in verskih spopadov. Z izjemo občasnih turških vpadov in madžarizacije, v tej pokrajini od augsburškega verskega miru leta 1555, ko so se v Prekmurje zatekli mnogi protestanti, tu ni prihajalo do konfliktov. Nacionalna, religiozna in duhovna pluralnost je na tem področju družbena danost, zato življenje mora temeljiti na načelih enakopravnosti in strpnosti.</span></p><p><span style="color:231F20">V bistvu je zgodovinski razvoj Prekmurce morda nekoliko bolj kot ostale Slovence označil s širino duha in spoštovanjem do drugačnih in drugače mislečih. Strpnost je postala del njihovega življenja z vsemi problemi, ki jih te razlike prinašajo. Prekmurski multikulturni prostor oblikujejo Slovenci, pripadniki madžarske narodnostne skupnosti (po številu okoli 6000), Romi (več kot 2000), Judje, ki jih je bilo nekoč znatno več kot danes, pripadniki evangeličanske, katoliške, kalvinske in še kake veroizpovedi … Formula za sobivanje v tako mešani družbi je v poudarjanju skupnih značilnosti in ne različnosti.</span></p><p><span style="color:231F20">A vsaka medalja ima dve plati in treba je priznati, da tudi prekmurska strpnost včasih popusti in temelji njene verodostojnosti se zamajejo. Slednje je zaznati predvsem v obdobju po osamosvojitvi Slovenije. Iste raznolikosti Prekmurcev, ki so rodile strpnost, postrežejo tudi z nestrpnostjo. Da, nihče ni neranljiv, tudi umetno ustvarjeni »Kranjčevi ljudje« ne. Na lokalni ravni je namreč včasih zelo pomembno, ali si Marko ali </span><span class="pagebreak" id="pb.28">28</span><span style="color:231F20">Goričanec, ali katolik ali evangeličan, ali prihajaš iz Lendave ali si pripadnik madžarske skupnosti, in bog ne daj, da si Rom. Kadar je treba braniti nekaj svojih kvadratnih metrov, takrat prevlada ksenofobnost in strpnost se izgubi v poplavi očitkov in medsebojnih primerjav: kdo ima bolj prav; kdo je boljši; katerih je več; kdo mora imeti svojo občino, ker se počuti utesnjenega v drugačni okolici (beri: živ, obdan z manjšino in pripadniki druge veroizpovedi); kdo bi proslavljal katerega od kulturnih in nacionalnih praznikov in zakaj ga ne bi; kdo ima več pravic; kdo je bolj ekumenski; itd. Tistim, bolj vztrajnim, to uspeva z rokami, ovitimi v rokavice diplomacije, ali prek prižnice, drugi se tega lotijo bolj konkretno na kateri izmed vaških veselic, kjer besedi nemalokrat sledi še roka (neorokavičena, seveda).</span></p><p><span style="color:231F20">Ko pa se strasti pomirijo in je treba postaviti na ogled svojo podobo, takrat se spet pririne v ospredje prekmurska strpnost in iz brezoblične gline nastane lepa posoda, polna različnih interkulturnih praks, ki ustvarjajo strpen multikulturni prostor, v katerem poudarjajo ljubezen in enakopravnost in za katerega je edina meja tista na reki Muri. Resnici na ljubo: Prekmurci se s svojo strpnostjo nikoli niso posebej ukvarjali, pač pa so živeli in pustili živeti. Strpnost so kot značilnost njihovega značaja prepoznali tisti od drugod, Prekmurci pa so jo, odprtih rok, kot živijo, vzeli za svoj zaščitni znak.</span></p><div class="byline"><span style="color:808285">Jasmina Litrop</span></div><div class="pagebreak" id="pb.29">29</div></div><div class="teidiv1" id="index-body.1_div.1_div.7"><div class="pagebreak" id="pb.30">30</div><h2><span class="head"><span style="color:704214">Melanholija</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><p><span style="font-style:italic;color:704214">Starci pa zrejo v kozarce za vino <br/>in večni točaj jim doliva praznino.</span></p><p><span style="color:808285">(F. Lainšček, </span><span style="font-style:italic;color:808285">Občutek za veter</span><span style="color:808285">)</span></p><div class="pagebreak" id="pb.31">31</div><p><span style="color:231F20">Vsaka naravna ali kulturna krajina s svojimi zunanjimi znaki priklicuje v spomin tudi značilen občutek, ki mu tukaj še vedno pravijo duša in s katero ljudje poskušamo vedno znova pričati o svojem tukaj in zdaj. Prav sentiment je tisto, po čemer se ljudje iz določene pokrajine ločijo od ljudi iz neke druge pokrajine. Ta specifičen občutek, ki išče svoj avtentičen izraz v kulturi in umetnosti, skozi jezik, glasbo, ples in tudi vsakdanje običaje in navade, se je oblikoval v dolgih obdobjih človeške zgodovine, in kot tak presega zgolj eno življenje. Pravijo, da je prav melanholija tisti avtentični izraz panonske duše, ki se lepo poda tudi prekmurskemu človeku. Pa vendar, kot je zapisal že pesnik Kajetan Kovič, pojma melanholija ne smemo preprosto enačiti le z žalostjo, temveč moramo misliti tudi na globlji in širši pojem, ki bi mu lahko rekli otožnost. Gre za občutek, ki ga nezmotljivo pričara glasba, tudi ciganska, tista velika panonska muzika, v kateri pojejo violine, basi, harmonike, cimbale in bobni.</span></p><p><span style="color:231F20">Otožnost, ta nedoumljiva stepska melanholija, v sebi nosi žalost, ki pa ni samo smrt, in tudi vznesenost, ki pa prav tako ni samo veselje ali pijanost. Otožnost torej, melanholija, ki je hkrati tiha, vase zaprta, brezdanja in tudi razigrana, široka ter odprta kot duša.</span></p><div class="byline"><span style="color:808285">Dušan Šarotar</span></div></div><div class="teidiv1" id="index-body.1_div.1_div.8"><div class="pagebreak" id="pb.32">32</div><h2><span class="head"><span style="color:704214">Zdravilišče Moravske Toplice</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS32.jpg" alt="" class="inline"/></div><p><span style="color:231F20">V terciarju, mlajši dobi zemeljske zgodovine, se je na področju Pomurja raztezalo Panonsko morje, ki je za seboj pustilo sloje laporjev, peščenjakov, plinov in nafte. Na globini okoli 1.500 metrov so ostanki morja vsrkani v porozne kamnine. Ko jih je dosegel vrtalni stroj, so privreli na dan kot termomineralna voda. V vasi Moravci se je to zgodilo poleti 1960, ko so strokovnjaki južno od vasi na travnikih, imenovani Bereki, skušali izvrtati nafto. Jeseni je iz vrtine namesto težko pričakovane nafte bruhnila vroča voda s temperaturo okoli 72 °C. Delavci Ine – Nafte Lendava so vrtino zaprli in ob njej namestili tablo z napisom: »Pozor, dostop do vrtine strogo prepovedan, odpiranje ventila smrtno nevarno!«</span></p><p><span style="color:231F20">Nato sledi mit: pet minut hoje od vrtine je stala domačija Hidičevih. Oče je bil zelo bolan, ležal je v postelji in nič mu ni šlo na bolje. Sina je prosil, naj se ponoči odtihotapi do vrtine in prinese vodo, da se bo lahko v njej okopal. Sin ga je ubogal in očetu teden dni nosil vodo. Po terapiji se je bolnik počutil veliko bolje, z njo je nadaljeval do pomladi, ko se mu je zdravstveno stanje tako popravilo, da se je lahko vozil s kolesom.</span></p><p><span style="color:231F20">Prvi improvizirani bazen v Moravcih so postavili domačini v začetku šestdesetih let prejšnjega stoletja; meril je štiri metre v dolžino in štiri v širino, globok pa je bil 180 centimetrov. </span><span class="pagebreak" id="pb.33">33</span><span style="color:231F20">Počasi je sledila gradnja prvih zunanjih in pokritih bazenov, restavracij in fizioterapije. Leta 1974 je zraslo še turistično naselje s hiškami, kritimi s slamo, restavracija in avtokamp. Deset let kasneje se je naselje in zdraviliški kraj pod južnimi obronki Goričkega ob cesti Martjanci–Lendava preimenovalo v Moravske Toplice. Zdravljenje s termalno vodo temelji na naravnih zdravilnih metodah s hidrogenkarbonatno hipertermalno vodo in žveplovim peloidom. Tam si lahko pozdravite vnetne revmatske bolezni, degenerativni in nesklepni revmatizem, stanje po poškodbah lokomotornega aparata ter kožne bolezni.</span></p><p><span style="color:231F20">V novem tisočletju so v Moravskih Toplicah, ki so leta 1995 spotoma postale občina, odprli še bazenski kompleks Terme 3000, kjer je med drugim mogoče prenočiti v hotelu najvišje kategorije s termalno vodo kar v hotelski sobi. Kmalu za tem so menedžerji iz Moravskih Toplic uresničili še projekt Panonske terme, ki povezuje zdravilišče Moravske Toplice z zdraviliščem Radenci ter s termami Lendava, Ptuj in Banovci; zraven sodi tudi hotel Jeruzalem v Ljutomeru. Kot prvo zapoved poslovanja so si postavili – prodajanje doživetij. Zamisel o izgradnji igrišča za golf in igralnice ob zdravilišču Moravske Toplice je s tem postala samoumevna.</span></p><p><span style="color:231F20">Kako velik pomen ima zdravilišče za občino Moravske Toplice, pove podatek, da občinski praznik ni, denimo, kak dan iz leta 1365, ko se je naselje pod imenom Also Morac prvič pojavilo v listinah, temveč 7. september. Tedaj, leta 1962, je bila v kemijskem laboratoriju v kraju Ümea na Švedskem opravljena prva znanstvena analiza vode iz moravske vrtine.</span></p><div class="byline"><span style="color:808285">Mateja Ratej</span></div></div><div class="teidiv1" id="index-body.1_div.1_div.9"><div class="pagebreak" id="pb.34">34</div><h2><span class="head"><span style="color:704214">Vlado Kreslin</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS34.jpg" alt="" class="inline"/></div><p><span style="color:231F20">Nekaj nevidnega je čisto narahlo razpeto nad ravnico. Nevidne strune zadrhtijo, čim zapiha »z veržejske strani«. Takrat se oglasi muzika. Včasih jo je igrala Kociprova banda, ki se je zjutraj, malo zmahana, razprostrta vštric čez polja vračala iz gostüvanja v sosednji vasi, in je v razvlečeni meglici, še preden jo je razblinil prvi kmet s svojimi opravki, zašpilala še eno zase.</span></p><div class="pagebreak" id="pb.35">35</div><p><span style="color:231F20">Danes muzikant nosi klobuk. Klobuk, ki ga na obisku sname in ga posadi na široko krušno peč. Ali na omaro, ali na klavir, ali na cimbale. Muzikant danes nosi kitaro. Tisto črno, po katero »je oče stopil v sobo«. Vlado Kreslin je pevec in poet prekmurske ravnice. Poet, v prvotnem pomenu besede »poesis« kot ustvarjanja, kajti hkrati, ko Vlado poje o poetičnosti Prekmurja, jo tudi ustvarja. Niso redki tisti, ki Prekmurje odkrivajo in vzpostavljajo mitično predstavo o njem prav skozi Kreslinovo poezijo.</span></p><p><span style="color:231F20">Rojen je bil tik ob glavni sobi vaške gostilne, na Ravenski cesti v Beltincih, 29. novembra leta 1953. V sosednji sobi je Kociprova banda igrala sotiš in šamarjanko. V osnovno šolo na baročnem grofičinem gradu sredi beltinškega parka (prav tam, kjer se veliko let pozneje, vsakega avgusta, dogaja razvpiti beltinški folklorni festival) je hodil peš; v gimnazijo v Murski Soboti pa se je vozil s kolesom. Legenda pravi, da se je njegov prvi bend, ki so ga sestavili z gimnazijskimi kolegi, imenoval Apollo, da so prošnjo za sponzorstvo naslovili na Naso, da pa je brez Nasinega posredovanja končala v rokah beltinškega župnika, ki je prispeval za inštrumente. Ko se je pisalo leto 1968, so v Prekmurju zelo dobro lovili program radia Luksemburg in s</span> <span style="font-style:italic;color:231F20">Hey, Jude</span> <span style="color:231F20">je Vlado nekega dne skušal razsvetliti beltinško občestvo na vaški veselici. Na študij v Ljubljano se je odpravil z vlakom in tam ostal. S pesmijo</span> <span style="font-style:italic;color:231F20">Dan neskončnih sanj</span> <span style="color:231F20">je zmagal na festivalu</span> <span style="color:231F20">»Slovenska popevka« leta 1980. Zamenjal je nekaj rock bendov, najuspešnejši med njimi, Martin Krpan, je prenehal z delovanjem po nastopu pred Bobom Dylanom v Ljubljani leta 1991. </span><span style="font-style:italic;color:231F20">Zdravljica</span><span style="color:231F20">, ki so jo zapeli s Pankrti sredi osemdesetih, je razgrela glave in razburila duhove.</span></p><div class="pagebreak" id="pb.36">36</div><p><span style="color:231F20">Kaj pa Prekmurje? V osemdesetih je Vlado Kreslin iz Mure potegnil marsikatero ščuko, prebrodil Mursko šumo v iskanju lisičk, in z brodarjem Fintičem dvignil prenekateri kržak. V Beltince se poslej le še vrača, ko je »spet doma« in »sedi s prijat‘lji, ki tam še živijo, pod kostanji in pije …«.</span></p><p><span style="color:231F20">Junija leta 1989 je Nick Cave spet napolnil Križanke v Ljubljani, Kreslin pa je imel poškodovano koleno iz nogometne tekme z Mladinino fotogrupo M proti ekipi KPD Iga, za katero je igral tudi takrat najbolj znani slovenski politični zapornik Janez Janša.</span></p><p><span style="color:231F20">Samo malo še, in začela se bo povest o Beltinški bandi, povest o dobrih muzikantih, zgodba najuspešnejše slovenske glasbene skupine z največjim starostnim razponom in najvišjim starostnim povprečjem članov.</span></p><p><span style="color:704214">* * *</span></p><p><span style="color:231F20">Pod brezami na Bistrici se sreča muzika in njene niti se spet razpnejo po ravnici. Prideta Janček Kociper in Tonek Rajnar, ljudska godca. Pride tudi Vlado Kreslin, eden najbolj znanih slovenskih rockerjev, poredni fant, veliko bolj kot Mick Jagger. </span><span style="font-style:italic;color:231F20">Satisfaction</span> <span style="color:231F20">se je prepletala z</span> <span style="font-style:italic;color:231F20">Lili Marlen</span> <span style="color:231F20">in</span> <span style="font-style:italic;color:231F20">Šamarjanko</span> <span style="color:231F20">še pozno v noč. Muzika se je ujela, strune so se razpele.</span></p><p><span style="color:231F20">Ustanovitev beltinške bande pozneje opisujejo kot »preporod slovenske ljudske glasbe«, ki vzpodbudi vse več slovenskih glasbenikov, da po Kreslinovem vzoru pričenjajo v svojo glasbo vpletati prvine ljudske glasbe. Tudi Prekmurci začnejo še bolj ceniti in oživljati svoje glasbeno izročilo. Ustanavljajo se skupine mladih muzikantov, ki se pri starih mojstrih učijo cimbal in pri »primaših« violine.</span></p><div class="pagebreak" id="pb.37">37</div><p><span style="color:231F20">Vlado Kreslin se loti tudi največje prekmurske glasbene dogme, pesmi</span> <span style="font-style:italic;color:231F20">Vsi so venci vejli</span><span style="color:231F20">. V nasprotju z otožnim besedilom jo zapoje veselo. Publika je osupla, nakar se pridruži in zaploska. Danes Kreslin poje</span> <span style="font-style:italic;color:231F20">Vence</span> <span style="color:231F20">spet v skladu z otožnim izročilom, publika pa mu primrmrava, tako na tri dni zapored razprodanem tradicionalnem koncertu v veliki dvorani Cankarjevega doma kot na vsakoletnem poletnem koncertu v Križankah. Pravzaprav ne primrmrava, temveč kar kmalu tudi ploska, vzklika, poje, vriska in včasih tudi joče.</span></p><p><span style="color:231F20">Kreslin s svojo glasbo spravlja v življenje muziko, ki je prekmurska, ki pa je tudi slovenska, evropska, svetovna. Globalni glasbeni diskurz je raziskoval na svoji plošči s presenetljivim naslovom</span> <span style="font-style:italic;color:231F20">Muzika</span><span style="color:231F20">, kjer je pihal rogove z avstralskim domorodci, pel sevdalinke, godel s pouličnimi muzikanti v evropskih velemestih, igral muziko od alpskih citer pa do bluesovske kitare.</span></p><p><span style="color:231F20">In skozi vso to glasbo spoznal, kako prav je imel Miška Baranja, devetdesetletni cimbalist, ki je nekoč povedal: </span><span style="font-style:italic;color:231F20">Vsaka muzika ima začetek, samo končetka nema …</span></p><div class="byline"><span style="color:808285">Valentina Smej Novak</span></div></div><div class="teidiv1" id="index-body.1_div.1_div.10"><div class="pagebreak" id="pb.38">38</div><h2><span class="head"><span style="color:704214">Murska Sobota</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><p><span style="color:231F20">Murska Sobota že stoletje velja za gospodarsko, trgovsko, izobraževalno in kulturno središče Prekmurja. Od trenutka, ko je v tej vlogi prehitela Beltince in Lendavo, se je začela spreminjati tudi njena etnična in kulturna podoba. Njen siceršnji multikonfesionalni in multikulturni značaj se je še dodatno utrdil, z njim pa se je okrepil tudi gospodarski pomen mesta. Tukaj so se brez vidnih predsodkov srečevali vsi, Slovenci, Judje in Madžari, na zapovedani distanci (a kljub temu) pa so jim sledili tudi Romi iz predmestnega naselja Pušča. Še več, slednji so se prav v času pospešenega razvoja Sobote, ki se nahaja malodane v geometričnem središču pokrajine, postopoma uveljavili kot najbolj emancipirana romska skupnost na slovenskih tleh. Podoben, čeprav daleč vplivnejši položaj, so zasedli prekmurski Judje, brez katerih si ni mogoče predstavljati modernizacije tega tipičnega panonskega mesta. Uničenje prekmurske judovske skupnosti v predzadnjem letu druge svetovne vojne je vsestransko osiromašilo Soboto, na kar danes spominja samo še peščica spomenikov razdejanega judovskega pokopališča in nedavno postavljen spomenik žrtvam holokavsta pred železniško postajo, spomenik, ki je edini te vrste v Sloveniji.</span></p><p><span style="color:231F20">Sicer pa prve oprijemljive omembe mesteca med Ledavo in Muro srečamo že v 14. stoletju, ko se je pod imeni Zombata, Zumbota ali Zombota pojavil kraj, katerega prebivalce je ple</span> <span class="pagebreak" id="pb.39">39</span> <span style="color:231F20">miška družina Széchy sto let kasneje oprostila vseh dajatev. Konec 17. stoletja je kraj pripadel madžarski plemiški družini Szapáry in tako je ostalo do konca prve svetovne vojne. Poleg drugih posesti se je družina lahko pohvalila z eno najbogatejših zasebnih knjižnic daleč naokoli. Njeno izginotje po drugi svetovni vojni predstavlja še posebej veliko škodo. Med svetovnima vojnama se je s knjižnico ponašalo še telovadno društvo Sokol, katerega živahna dejavnost je predstavljala središče družabnega življenja mesta. Ko je bil leta 1928 sprejet sklep o gradnji Sokolskega doma s telovadnico, je moči za izgradnjo združila ne le sokolska srenja, temveč so gradnjo podprli tudi številni drugi Sobočanci. Ustno izročilo pravi, da so bila njihova imena shranjena v dveh steklenicah, ki so jih nato gradbeniki položili v temelje novega doma.</span></p><p><span style="color:231F20">S sokolskim domom se je lahko meril samo še hotel Dobray. Z balkona ene od hotelskih sob je poveljnik obmejnih policijskih enot, Vilmoš Tkalec, maja 1919 razglasil tri dni trajajočo Mursko republiko. Na fasadi sedaj že skoraj sedemdeset let piše Zvezda in Dobray, kar pa meščanov očitno ne moti pretirano, saj po koncu socializma nikomur ni padlo na pamet, da bi ime spreminjal.</span></p><p><span style="color:231F20">Mesto se dolgo ni moglo izviti značilnemu provincializmu. Lepljivo in vseprisotno blato pozne jeseni, zime in pomladi se je še v petdesetih letih 20. stoletja izmenjavalo s trdovratnim poletnim prahom. Po ulicah je bilo globoko v čas modernizacije mogoče slišati odmeve občinskega bobnarja, ki po vogalih kriče oznanja zadnje novice in odloke mestnih oblasti. V tistem času je Sobota dobila dve tovarni perila in tovarno mesnih izdelkov Josipa Benka, ki je bil med obema svetovni</span> <span class="pagebreak" id="pb.40">40</span> <span style="color:231F20">ma vojnama najtesneje vpet v socialno in politično življenje Murske Sobote. Med drugim je bil pokrovitelj tamkajšnjega prostovoljnega gasilstva, ki je že v osemdesetih letih 19. stoletja razpolagalo z dvobatno ročno brizgalno znamke Francz Walser. Še danes je uporabna, najdete jo pri gasilcih v Martjancih. Nedavno se je po seriji stečajev tekstilnih podjetij na Slovenskem močno skrčilo še največje med njimi, soboška tovarna oblačil Mura, ki je zadnjih osemdeset let marsikateremu prebivalcu mesta predstavljala neločljiv del osebne in lokalne identitete.</span></p><div class="byline"><span style="color:808285">Oto Luthar </span><span style="color:704214">in </span><span style="color:808285">Mateja Ratej</span></div></div><div class="teidiv1" id="index-body.1_div.1_div.11"><div class="pagebreak" id="pb.41">41</div><h2><span class="head"><span style="color:704214">Lendava/Lendva</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><p><span style="color:231F20">Na skrajnem severovzhodu Slovenije, na sotočju Bukovnice, Kobiljanskega potoka, Radmožanskega kanala in Ledave, se je v zgodnjem srednjem veku razvilo središče, ki je danes mesto in se je do leta 1955 imenovalo Dolnja Lendava/Alsólendva, danes pa se imenuje Lendava/Lendva. Dvojno poimenovanje pomeni, da spada mesto v dvojezično območje, natančneje, da poteka poslovanje v slovenskem in madžarskem jeziku, dvojezični pa so tudi vsi javni napisi.</span></p><p><span style="color:231F20">V Lendavi se radi ponašajo z obsežnimi ravninskimi gozdovi, še zlasti s tistim v Črnem logu, kjer rase eden največjih sestojev jelš v Evropi. Naslednja naravna značilnost, ki sooblikuje identiteto Lendave, so Lendavske gorice (334 m), grajene iz pliocenskih peščenih laporjev, peskov in prodov. Kljub temu danes le malokdo ve, da je bila zidanica Miška Kranjca v Lendavskih goricah v letih pred drugo svetovno vojno pomembna točka politike emancipacije, ki so jo v Prekmurju tedaj poleg Kranjca oblikovali še Ferdo Godina, Štefan Kovač, Rudi Čačinovič, Ali Kardoš idr. Zlasti Kranjec in Godina sta si prizadevala za uveljavitev knjižne slovenščine, ki se je po priključitvi Prekmurja Kraljevini Srbov, Hrvatov in Slovencev zanesljivo postavljala ob bok prevladujočemu narečju.</span></p><p><span style="color:231F20">In če je katera zgodovinska epizoda del lendavske identitete, je to gotovo dolnjelendavska rodbina Bánffy, ki je med drugim v času reformacije ustanovila tiskarno in v njej tiskala </span><span class="pagebreak" id="pb.42">42</span><span style="color:231F20">protestantske knjige v madžarskem jeziku. Sredi 17. stoletja so Bánffyji izumrli, njihovi nasledniki Esterházyji pa, četudi so pozidali lendavski grad, na lendavsko kulturno krajino niso imeli več tako velikega vpliva, saj so za njihovo lendavsko posest skrbeli plačani uslužbenci. Nekateri so mnenja, da je Dolnja Lendava odtlej duhovno in gospodarsko nazadovala, kar se je spremenilo šele po letu 1867, ko je bila oblikovana Avstro-Ogrska in je Dolnja Lendava postala središče enega največjih okrajev županije Zala. V mesto so se pričeli priseljevati izobraženci in judovski ter drugi trgovci in obrtniki. V spomin mesta se je s konca 19. stoletja najtrdneje vpisal vsestransko javno delujoči Mihály Hajós Kakasdi.</span></p><p><span style="color:231F20">Tudi Lendava je, podobno kot Murska Sobota, imela svoj legendarni hotel, in sicer Koronához oz. »H kroni«. V stavbi hotela je ob koncu 19. stoletja delovalo bralno društvo, prirejali pa so tudi druge kulturne in zabavne prireditve za meščane. Po letu 1919 je veliko društev prenehalo delovati in celo pregovorno trdoživo gasilsko društvo je delovalo le v presledkih. Med obema vojnama so prenehali izhajati nekateri časopisi, prekinjena pa je bila tudi pomembna železniška povezava z Madžarsko. Po oblikovanju Kraljevine Srbov, Hrvatov in Slovencev in prekmurski priključitvi novi državi so se iz Lendave odselili številni madžarski intelektualci, uradniki, priselili pa so se prebivalci iz drugih delov nove jugoslovanske države. Množični izgon in iztrebljenje lendavskih Judov med drugo svetovno vojno je bila še ena prelomnica za identiteto mestne skupnosti. V Dolnji Lendavi je leta 1880 živelo več kot 84 % katoličanov, 3 % evangeličanov in nekaj manj kot 12 % Judov. V tridesetih letih 20. stoletja je bilo razmerje sledeče: 85 % katoličanov, 5 % evan</span> <span class="pagebreak" id="pb.43">43</span> <span style="color:231F20">geličanov, 2 % pravoslavcev, 7 % Judov in za ščepec muslimanov – ti so bili zlasti albanski slaščičarji.</span></p><p><span style="color:231F20">V Lendavi je leta 1838 pustošil požar, ki se je razširil po mestu potem, ko je v hiši ob glavni ulici na božični večer ostala le dekla, domači pa so bili pri polnočnici. Nesrečnica je odšla na podstrešje po sadje, pri tem pa je neprevidno odložila svečo in zanetila slamnato streho. Tako najbrž ni naključje, da se Lendava ponaša s prvim gasilskim društvom v Prekmurju. Ustanovljeno je bilo v osemdesetih letih 19. stoletja, a je nato po letih silnega nihanja navdušenja nad gasilstvom šele v tridesetih letih 20. stoletja ponovno dobilo podporo skupnosti. V tistih letih so lendavski gasilci dobili stalno prepustnico za prestop državne meje in so do pričetka druge svetovne vojne redno pomagali gasiti požare na Madžarskem. Tudi prva lekarna v Prekmurju je bila odprta v Dolnji Lendavi; leta 1835 jo je odprl Béla Kiss. Iz časov prvega lastnika se je ohranil rokopis</span> <span style="font-style:italic;color:231F20">Manuale</span><span style="color:231F20">, ki je s črnilom gosto popisana knjiga z več kot 3400 recepti in predpisi. Med zdravilnimi recepti lahko v</span> <span style="font-style:italic;color:231F20">Manualih</span> <span style="color:231F20">najdemo tudi navodila za izdelovanje črnila in rdečila, sredstva za čiščenje madežev s tekstila in druge nasvete.</span></p><p><span style="color:231F20">Da je dogajanje pod njihovo zemljo dinamično, so vedeli Lendavčani že dolgo, med obema svetovnima vojnama pa so intenzivno potekale meritve in raziskave o nahajališčih nafte. Za Lendavo je bilo izjemno odkritje nahajališč plina in nafte vzhodno od mesta leta 1943; od šestdesetih let naprej se je nato pospešeno razvijala petrokemijska industrija, petišovsko naftno polje pa je bilo eno največjih črpališč v tedanji Jugoslaviji. Na jugozahodnem robu mesta ob reki Ledavi se je leta 1983 razvilo še zdravilišče Terme Lendava na podlagi fosilne </span><span class="pagebreak" id="pb.44">44</span><span style="color:231F20">mineralne hipertermalne vode (62 °C) z veliko količino parafina; v njem zdravijo predvsem revmatična obolenja.</span></p><p><span style="color:231F20">Četudi sodobni avtorji, ki reflektirajo utrip mesta Lendave, radi zapišejo, da je miselni in čustveni okvir ritualov, ki so nekdaj oblikovali prepoznavno (meščansko) mentaliteto in stanje duha v Lendavi, v popolnosti izginil, pa je razočaranje nad izgubo pripadnosti mestu najbrž odveč. Ne nazadnje je bila prav med obema vojnama v Lendavi rojena imenitna gledališka igralka Duša Počkaj. Seveda sodobne Lendave ni mogoče razumeti brez besede ali dveh o nogometu. Nogometni klub Nafta je takoj po drugi svetovni vojni zastopal slovenske barve v I. zvezni ligi, žogo pa so v Lendavi organizirano brcali že prej. Začetki tamkajšnjega nogometa segajo v leto 1903, ko je bil ustanovljen nogometni klub, leta 1913 pa še nogometno društvo. Za klubski dres so tedaj izbrali: črne hlače, rdečo kapo in belo srajco z všitim znakom društva AFE (Alsólendvai futball egylet). Prvo prijateljsko srečanje proti nasprotnikom iz Čakovca so odigrali še istega leta, po tekmi, ki so jo Lendavčani izgubili, pa je sledila velika vrtna veselica v gostilni na železniški postaji. Po priključitvi Prekmurja je bila prva tekma odigrana leta 1920 v Murski Soboti, kamor so se Lendavčani pripeljali s konjsko vprego. V Lendavi so do srede tridesetih let igrali nogomet na travi, leta 1935 pa so dobili nogometno igrišče, katerega izgradnja je bila (kakor je značilno za tisti turbulentni čas pred vojno) izdatno podprta s prostovoljnim delom in sredstvi domačinov. Igrišče so Lendavčani otvorili s prijateljsko tekmo med Muro in Lendavo; zmago so s 5 : 2 odnesli Sobočanci.</span></p><div class="byline"><span style="color:808285">Mateja Ratej</span></div></div><div class="teidiv1" id="index-body.1_div.1_div.12"><div class="pagebreak" id="pb.45">45</div><h2><span class="head"><span style="color:704214">Angleška kolonija?</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS45.jpg" alt="" class="inline"/></div><p><span style="font-style:italic;color:231F20">Prekmurje je my doma, tukaj jaz ostanem</span><span style="color:231F20">, so bile besede Dereka Smitha, prvega Angleža, ki se je v slovenskih osamosvojitvenih dneh odločil, da ostane v Sloveniji. S to odločitvijo je sprožil plaz, zaradi katerega se o Prekmurju vse pogosteje govori kot o angleški koloniji.</span></p><p><span style="color:231F20">Vstop Slovenije v EU in s tem večji pretok ljudi in sprostitev nepremičninskega trga, nizke cene nepremičnin, bližina letališča v Gradcu, ohranjena prvobitnost, neokrnjena narava …, to je le nekaj dejstev, zaradi katerih se tujci, med njimi je največ Angležev, odločajo za nakup nepremičnin v Prekmurju. Večina Angležev si je na Goričkem, zanje skoraj za drobiž, kupila stare propadajoče hiše, jih obnovila v starem</span> <span style="font-style:italic;color:231F20">stajlu</span> <span style="color:231F20">in zdaj prihajajo za konec tedna ali med počitnicami, nekateri pa so </span><span class="pagebreak" id="pb.46">46</span><span style="color:231F20">se v teh krajih tudi za stalno naselili. Pri obnovi ohranjajo tipično prekmursko arhitekturo, o angleški samosvojosti priča zgolj črno-bela barvna kombinacija: bela fasada, črne obrobe okoli oken, črni spodnji del hiše in črna ograja.</span></p><p><span style="font-style:italic;color:231F20">Tu je zelou prfekt</span><span style="color:231F20">, je pogosta, za nekatere Angleže edina besedna zveza, s katero opisujejo Prekmurje, predvsem Goričko, od koder pogled seže v štiri države in kjer je blažen mir. </span><span style="font-style:italic;color:231F20">Zelou prfekt</span> <span style="color:231F20">pa je tudi zaradi nizkih cen tako nepremičnin kot hrane. V soboto sesti na letalo v Londonu, zdržati uro in petinštirideset minut leta do Gradca, kjer pristajajo nizkocenovni letalski prevozniki, najeti tam avto in se pripeljati v Prekmurje, da bi preživeli konec tedna v naravi, se jim ne zdi prav nič težko.</span></p><p><span style="color:231F20">Toda Angleži niso le vikendaši, na vseh ravneh se trudijo vključiti tudi v lokalno življenje. Srečate jih na tečaju slovenskega jezika, kjer bolj ali manj uspešno vijugajo med dvojino in množino ter iščejo razlike med</span> <span style="font-style:italic;color:231F20">kozarcem vode</span> <span style="color:231F20">in</span> <span style="font-style:italic;color:231F20">kupico vodé</span><span style="color:231F20">. Pijejo slovenska vina, ki so</span> <span style="font-style:italic;color:231F20">zelou gud</span><span style="color:231F20">, čeprav ostajajo zvesti in bolj prijazni do piva, saj vino pogosto zmešajo s kokakolo. Prirejajo zabave na svojih domovih, kamor povabijo tako Angleže kot domačine.</span></p><p><span style="color:231F20">Prekmurske Angleže je mogoče srečati v dnevnem baru</span></p><p><span style="color:231F20">»Na Küjkli« (Na vogalu) v Murski Soboti, kjer se zbirajo in z domačini tkejo niti prijateljstva ob kozarcu ali dveh (vina ali piva) ter tekmujejo v pikadu in karaokah. Prijateljstvo so nadgradili z ustanovitvijo Prekmursko-angleškega küjkel kluba, ki je tik pred tem, da dobi regionalne razsežnosti. Angleži že vedo, da ni lahko postati Prekmurec, kar v klubu pomeni pridobiti certifikat in prekmursko ime. Kandidat za krst </span><span class="pagebreak" id="pb.47">47</span><span style="color:231F20">mora najprej dovolj dolgo živeti v Prekmurju, obleči se mora v prekmursko nošo, znati mora ličkati koruzo, plesati sotiš, speči gibanico in jesti zaseko. Ko izpolnijo vse naštete pogoje, Derek, Parker, Martin ali Alen postanejo Pištek, Elek, Đouži ali Franček.</span></p><p><span style="color:231F20">Nekateri lokalpatrioti se bojijo, da bi zaradi Angležev Prekmurje izgubilo svoje pokrajinske posebnosti. A strah je odveč. Iz pogovora s prišleki je razvidno, da sami tega ne želijo. Želijo biti enaki med enakimi. Kar je izziv za tako opevano prekmursko strpnost, ki jo Prekmurci tudi hočejo ohraniti, mar ne?</span></p><div class="byline"><span style="color:808285">Jasmina Litrop</span></div></div></div></div></body></html>