<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>ZA SLADOKUSCE</title><meta name="author" content="Oto Luthar"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"><span class="head"><span style="color:704214">ZA SLADOKUSCE</span></span></h1><div class="teidiv1" id="index-body.1_div.6"><div class="pagebreak" id="pb.149">148-149</div><div class="figure"><img src="media/PS148.jpg" alt="" class="inline"/></div><div class="teidiv1" id="index-body.1_div.6_div.1"><div class="pagebreak" id="pb.151">150-151</div><h2><span class="head"><span style="color:704214">»Diši po Prekmurju«</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS150.jpg" alt="" class="inline"/></div><p><span style="color:231F20">Ko obiščete Prekmurje, prej ali slej spoznate, morda med valovitimi grički Goričkega ali na neskončni ravnici Dolinskega in Ravenskega, gospo z imenom Prekmurska hrana. Gospa je znana daleč naokoli, njen sloves sega tudi prek meja. Za svoja leta je precej vitalna, saj kljub vrsti sprememb, ki jih prinašajo sodobni trendi, poskuša ohranjati svojo prepoznavnost in parirati svoji mlajši kolegici Zdravi prehrani. Zemlja, vera, tradicija so kategorije bogate kulturne dediščine, ki so zaznamovale njen značaj. Skoznje poskuša ohranjati svojo identiteto in se ne pusti posnemati vsem in vsakomur. Je precej samosvoja in izžareva svojo raznolikost. Pomembna sta ji pokrajinski utrip in narodna bit. Z nostalgijo se naša gospa spominja svojih mlajših let, ko je bila redna, aktivna, predvsem pa dobrodošla gostja žetve, košnje, trgatve pa različnih praznikov in obredov (gostüvanj, obhajil, birm, sedmin, božiča, velike noči, postnih dni in različnih proščenj, vse do trganja kukurce in kopanja krumplov), da o kolinah sploh ne govorimo. Prekmurci so imeli do nje bolj ali manj enak, spoštljiv odnos, saj je bila redka dobrina tega preprostega kmečkega življa. Ni je bilo gospodinje, ki ne bi s ponosom postavila na mizo vrtanik, perecev, posolanke, kif lne, dödöle, zljevanke ali krapcev, ki jih je pravkar spekla, ali pa gibanice, ocvirkove pogače, idinjače, repnjače, tikvače, ki so omamno zadišale iz kmečke peči.</span></p><div class="pagebreak" id="pb.152">152</div><p><span style="color:231F20">Že res, da včasih dobro ni nujno zdravo, a ocena velja tudi v obratni smeri. Vendar bosta tako prava gospodinja kot kulinarični mojster z občutkom za ohranjanje lokalne identitete iz ajde, prosa, maka, buč, rži, repe, krompirja in raznovrstnega mesa s spretnim kombiniranjem in domiselnostjo ustvarila nove načine, da se ohranijo značilne lastnosti in okus jedi ter hkrati zadovolji oboje, iskalce avtohtonosti in prepoznavnosti ter one, ki jim je zdravo prehranjevanje zlezlo pod kožo.</span></p><p><span style="color:231F20">Danes je za seznanitev s slavno gospo treba malo bolj potruditi. Prekmurske hrane ni moč najti v prvi gostilni, na katero naletite na svoji poti, tudi če je le-ta nekdaj slovela po njej; danes je gospa kar nekoliko jezna na svoje rojake, ki ji pri sestavljanju jedilnikov delajo sramoto in obračajo hrbet, tako da postajajo retaši zavitki, kisilak pretlačena skuta in bujta repa ubita. Kot da se je ponudba lokalnih posebnosti znašla v zablodi, ki ima lahko dolgoročne posledice.</span></p><p><span style="color:231F20">Predvsem lokalni turistični delavci bi se morali vprašati, kaj gostje dejansko želijo. Odgovor je nedvoumen: tisto, kar dela Prekmurje drugačno in posebno. V gostilnah prijazno postrežbo in mizo, ki se šibi pod prekmursko šunko, ajdovo juho, svinjsko pečenko s pravim bučnim retešem ali prekmursko gibanico. Ne pa, kot je ugotovila lokalna študentka sociologije, pod »šunko po francosko, prelito z ananasovo omako, puranjim zrezkom z marelično marmelado, razkuhanimi štruklji, zelenjavo iz vrečke, šarloto iz umetnih sladil itd.«.</span></p><p><span style="color:231F20">Po Prekmurju še vedno diši, saj v Prekmurju vendarle najdete peščico gostinskih delavcev, ki znajo razvajati br</span> <span class="pagebreak" id="pb.153">153</span> <span style="color:231F20">bončice in ki so uspeli, da sta prekmurska šunka in gibanica dobili svoj zaščitni znak. Njim pripada tržna znamka »Diši po Prekmurju« in nanje stavi naša gospa, pa seveda na to, da se bodo Prekmurci spet zavedeli svoje identitete in posebnosti.</span></p><div class="byline"><span style="color:808285">Jasmina Litrop</span></div></div><div class="teidiv1" id="index-body.1_div.6_div.2"><div class="pagebreak" id="pb.155">154-155</div><h2><span class="head"><span style="color:704214">Bučno olje</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS154.jpg" alt="" class="inline"/></div><p><span style="color:231F20">Bučno olje pridobivajo s stiskanjem semen jedilnih buč. Uporabljamo ga v prehrani; ima močan okus, zato ga dodajamo v majhni količini ali redčimo z drugimi jedilnimi olji. Prekmurci z bučnim oljem pripravljajo solate iz paradižnika, čebule, paprike, kumar, krompirja in sira, v malo bolj pogumnih restavracijah pa vam z njim prelijejo še sladoled. Posebej cenjeno je hladno stiskano olje, ki ohrani več vitaminov in mineralnih snovi.</span></p><p><span style="color:231F20">Če je olje predelano iz bučnih semen najboljše kakovosti po tradicionalnem postopku in izdelano na določenem območju, lahko dobi geografsko označbo Štajersko-prekmursko bučno olje. Domače oljarne, kjer stiskajo bučna semena, so ob cestah v Pomurju dobro označene s tablami; v njih lahko kupimo sveže olje in praženo bučno seme.</span></p><p><span style="color:231F20">Čisto bučno olje je gosto in temne, rdečerjave barve – v šali mu pravijo tudi jedilno »strojno olje – mašinojl«. Oljnih madežev se zlepa ne znebimo; v navalu obupa nad uničenim oblačilom, si lahko lase, namesto da bi si jih pulili, z oljem učinkovito pobarvamo, saj prekrije tudi sive lase. Ljudsko izročilo pravi, da lahko z uživanjem olja preženemo črevesne parazite.</span></p><div class="byline"><span style="color:808285">Valerija Babij</span></div></div><div class="teidiv1" id="index-body.1_div.6_div.3"><div class="pagebreak" id="pb.157">156-157</div><h2><span class="head"><span style="color:704214">Prekmurska šunka</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS156.jpg" alt="" class="inline"/></div><p><span style="color:231F20">Prekmurska šunka je gastronomska posebnost, ki zavzema pomembno mesto v prehranski kulturi Prekmurja. Je vrhunec gastronomske ponudbe, svojevrsten presežek, ki najbolje izrazi pregovorno prekmursko gostoljubnost in radodarnost.</span></p><p><span style="color:231F20">Tradicionalna sušena mesnina značilne hruškaste oblike je pripravljena iz posebej oblikovanega svinjskega stegna brez kosti. Značilni vonj in okus prekmurske šunke izvirata iz preizkušenih in skrbno izbranih postopkov soljenja, dimljenja, sušenja in zorenja pod posebnimi pogoji, ki se v celoti odvijajo izključno na območju Prekmurja. Zaradi teh posebnosti je prekmurska šunka pridobila zaščito geografskega porekla, ki je najvišja oblika zaščite tradicionalnih živil.</span></p><p><span style="color:231F20">Njene današnje značilnosti pa nikakor niso naključne, temveč so splet tradicionalnih postopkov, s katerimi so Prekmurci ohranjali uporabnost mesa. Svoj čas je bilo sušenje ena najprimernejših oblik konzerviranja mesa, s katerim so premostili čas med zimskim obdobjem, ki je bilo običajno rezervirano za koline, ter tradicionalnimi praznovanji in sezonskimi opravili v spomladanskih in poletnih mesecih, ko šunka nikakor ni smela manjkati na bogato obloženih mizah. Z nekaj sreče boste med zimskim sprehodom po goričkih vaseh naleteli na domače koline, ki so še vedno svojevrsten hišni praznik, med katerim je priprava stegna za šunko prednostno opravilo.</span></p><div class="pagebreak" id="pb.158">158</div><p><span style="color:231F20">Pri izdelavi prekmurske šunke se v tradicionalni praksi uporablja kombinacija suhega in mokrega soljenja. Ustrezno oblikovana stegna natrejo s soljo, ki ji dodajo razne začimbe in jih zlagajo v večje kadi, kjer poteka proces soljenja. Naslednja dva do štiri tedne jih vsak dan prelagajo in prelivajo z izcejenim mesnim sokom.</span></p><p><span style="color:231F20">Ko se čas soljenja zaključi, meso operejo in dobro posušijo, da je pripravljeno za dimljenje. Včasih je bil prostor za dimljenje kar na podstrešju, pod slamnato streho nad črno kuhinjo. Danes so dimljenju šunk namenjene posebne dimnice, ki so običajno na dvorišču kmetij, v sodobnih šunkarnah pa je dimljenje del nadzorovanega tehnološkega procesa, v katerem ni nič prepuščeno naključju. Bistvo dimljenja prekmurske šunke je v ohranjanju temperature dima okoli 40 °C. Tradicionalno je bila pot dima od ognjišča do podstrešja nad črno kuhinjo ravno dovolj dolga, da se je dim primerno ohladil, danes pa se ustrezna temperatura dima doseže s kurjenjem izven dimnice in ustrezno regulacijo pretoka zraka in dima.</span></p><p><span style="color:231F20">Celoten postopek dimljenja traja dva ali tri dni, po njegovem zaključku pa se začne obdobje sušenja oziroma zorenja, ki odločilno vpliva na oblikovanje značilnega vonja in okusa ter rdeče rožnate barve prekmurske šunke. Prostor zorenja šunk je bilo običajno podstrešje, kjer se je najstabilnejša atmosfera zagotavljala pod slamnatimi strehami. Slamnate strehe so bile dober izolator, ki je varoval meso pred mrazom in poletno vročino, danes pa jih uspešno nadomeščajo sodobne zorilnice, v katerih kontrolirajo vlago in temperaturo.</span></p><p><span style="color:231F20">Za uspešno zorenje so bile nekoč posebno pomembne ugodne podnebne razmere, predvsem suhe in ostre zime, ki so </span><span class="pagebreak" id="pb.159">159</span><span style="color:231F20">podaljševale sušenje do velike noči ali prvih spomladanskih dni. Ko je šunka dozorela, so jo običajno skladiščili v hladnejših prostorih – v kaščah, na granárju ali v kleti. Med starejše načine shranjevanja šunke sodi tudi zakopavanje v žito ali shranjevanje v masti, ki pa ju danes izjemno redko srečamo.</span></p><p><span style="color:231F20">Če želite poskusiti pristno prekmursko šunko, je najbolje, da se odpravite v Prekmurje. Z izjemo nekaterih specializiranih delikatesnih trgovin in redkih restavracij jo lahko dobite zgolj v pokrajini, kjer nastaja. Najbolje bo, da poiščete kakšno šunkarno ali turistično kmetijo, ki ohranja dolgoletno tradicijo in vztraja izključno pri zaščiteni recepturi. Ponaredkov s kreativno premetanim vrstnim redom besed v imenu je namreč vedno več, kar seveda v prvi vrsti priča o kakovosti izvirnika.</span></p><div class="byline"><span style="color:808285">Goran Miloševič</span></div></div><div class="teidiv1" id="index-body.1_div.6_div.4"><div class="pagebreak" id="pb.160">160</div><h2><span class="head"><span style="color:704214">Koline</span></span></h2><p><span style="color:231F20">Koline so doma na Ravenskem in Dolinskem, to je dan, ko </span><span style="font-style:italic;color:231F20">kòlejo</span> <span style="color:231F20">prašiča, izraz koline pa se uporablja tudi za večerjo na dan kolin. Na Goričkem ni kolin, je pa »mesarija« in vse delo tega dne se imenuje mesarija. Nekoč so bile koline velik praznik za vso družino, ki je celo leto</span> <span style="font-style:italic;color:231F20">gor skrmila stvâr</span> <span style="color:231F20">(zredila prašiča). Dan kolin so skrbno načrtovali, saj je bil v vasi običajno samo en mesar. Najprimernejši čas za koline je pozimi, ko je dovolj hladno, da se meso ne kvari.</span></p><p><span style="color:231F20">Včasih so bile koline praznik in družabni dogodek, danes, ko je mesa v izobilju, pa ta tradicija počasi izumira. Nekoč so zaklali enega prašiča v celem letu in se tako oskrbeli z mesom in mastjo, ki ju je gospodinja skrbno porazdeljevala čez celo leto. Najznačilnejša mesna hrana kmečkega prebivalstva na Slovenskem je bila svinjina in izdelki iz svinjskega mesa ter slanine. Prekajeno meso, predvsem šunko, so v Prekmurju hranili za posebne priložnosti (velika noč, božič) ali za malico ob težkem delu (žetev, trgatev).</span></p><p><span style="color:231F20">Vsak del prašiča so znali koristno uporabiti. Kožo so prodali, iz ščetin so si naredili čopiče za britje, posušen sečni mehur pa so uporabljali za tobačnico. Iz mesa so naredili kratkotrajne (klobase, krvavice, žolca, tlačenka) in dolgotrajne mesne izdelke (želodec, domače klobase, prekajeno meso, mast, ocvirki, zaseka). Meso, ponavadi hrbet, so dali v dar sosedom, sorodnikom in dobrim prijateljem, kar je v navadi še danes. Ocvirke, ki so nastali pri precviranju slanine, so jedli tople s </span><span class="pagebreak" id="pb.161">161</span><span style="color:231F20">pečenim krompirjem, na žgancih, v juhi ali hladne s kruhom. Danes gospodinje rade spečejo</span> <span style="font-style:italic;color:231F20">ocverkove pogačice</span> <span style="color:231F20">ali naredijo ocvirkov namaz.</span></p><p><span style="color:231F20">Značilna jed na dan kolin je pečena kri, postrežena s česnom, čebulo in domačim rženim kruhom. Zagotovo prepoznavna in nepogrešljiva jed je bujta repa, ki se kuha iz svežega mesa, kisle repe, prosene kaše, prežganja, čebule, soli in začimb.</span></p><p><span style="color:231F20">Od pozne jeseni pa do pomladi lahko poskusite koline v večini prekmurskih gostiln ali turističnih kmetij.</span></p><div class="byline"><span style="color:808285">Ivanka Huber</span></div></div><div class="teidiv1" id="index-body.1_div.6_div.5"><div class="pagebreak" id="pb.163">162-163</div><h2><span class="head"><span style="color:704214">Bujta repa – ubita repa</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS162.jpg" alt="" class="inline"/></div><p><span style="color:231F20">Bujta repa je slastna enolončnica, ki so jo Prekmurci nekdaj pripravljali zlasti ob začetku zime, v času kolin. Takrat so imeli sveže svinjsko meso, repa pa je bila že ravno prav skisana. Poleg mesa in kisle repe je nujna sestavina te jedi prosena kaša. Previdno s količino, razen če ne zidamo in nas morda zanima preizkušanje biomalte.</span></p><p><span style="color:231F20">Bujta repa ni za nestrpne in hudo lačne; zares dobra postane šele naslednji dan. Ohlajena jed se običajno močno zgosti, tako da jo moramo ob vnovičnem pogrevanju redčiti z vodo. Strokovno temu fenomenu večanja prostornine pravimo:</span></p><p><span style="color:231F20">»Lonček, kuhaj!« Ta fenomen pripomore, da se primanjkljaj zaradi nenehnega pokušanja med kuhanjem sploh ne pozna.</span></p><p><span style="color:231F20">Bujta repa je družabna jed, saj je zlepa ne moremo skuhati samo za enega človeka. Skuhana v spodobnem loncu količinsko tudi presega kalorične potrebe razumnega obroka povprečne slovenske družine. Zato ni bila prav nič čudna odločitev prekmurskih študentov, da so svojo redno letno prireditev poimenovali Bujta repa. Namen te prireditve je druženje študentov in predstavitev Prekmurja – zlasti glasbenih skupin in jedi, med katerimi seveda kraljuje bujta repa, ki se je obiskovalci lahko do sitega najedo.</span></p><div class="byline"><span style="color:808285">Valerija Babij</span></div></div><div class="teidiv1" id="index-body.1_div.6_div.6"><div class="pagebreak" id="pb.164">164</div><h2><span class="head"><span style="color:704214">Dödöli</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><p><span style="color:231F20">Dödöli, jed iz pšenične moke in krompirja, veljajo za kulinarično posebnost Prekmurja. Pogosto so zabeljeni z zaseko, ocvirki ali praženo čebulo in preliti s smetano. Pravi dödöli so zgoščeni, lepljivi in se praviloma jedo iz skupne sklede. Čeprav so stara jed, so se ohranili vse do danes. Dödöli se lahko tudi cvrejo, in sicer tako, da se nezabeljeni dajo v maščobo ali olje, kjer dobijo okusno rumenkasto skorjo. Včasih so bili vsakdanja jed za kosilo ali večerjo in ob težjih delih. Ponudili so jih kot samostojno jed s solato, rdečo peso, rdečim zeljem ali pa kot prilogo k mesu, kislemu zelju in repi. Dödöle je moč dobiti v večini domačih gostiln, kjer jih postrežejo kot tradicionalno jed.</span></p><div class="byline"><span style="color:808285">Ivanka Huber</span></div></div><div class="teidiv1" id="index-body.1_div.6_div.7"><div class="pagebreak" id="pb.165">165</div><h2><span class="head"><span style="color:704214">Prekmurska gibanica</span></span></h2><p><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span><span style="color:704214">»</span><span style="color:231F20">»</span></p><div class="figure"><img src="media/PS165.jpg" alt="" class="inline"/></div><p><span style="color:231F20">Prekmurska gibanica je ena najbolj prepoznavnih slovenskih slaščic. Čeprav stopata ob njenem boku še vsaj belokranjska in prleška, pri katerih se zdijo priprava in sestavine precej podobni, je prekmurska kraljica gibanic. Njen sloves je segel celo tako daleč, da je že več kot desetletje v uporabi tudi angleški ustreznik »over-Mura-moving-cake«. Nekateri zlobneži s Kranjskega pravijo, da gre za prekmursko žolco, natančneje njeno sladko različico, vendar je to predvsem posledica pregovorne slovenske zavisti v pomanjkanju domačega, izvirnega sladkega greha.</span></p><p><span style="color:231F20">Če pogledamo, kako gibanico opišejo v</span> <span style="font-style:italic;color:231F20">Slovarju slovenskega knjižnega jezika</span><span style="color:231F20">, izvemo, da je gibanica jed iz vlečenega testa v več plasteh z različnimi nadevi. Prekmurska gibanica </span><span class="pagebreak" id="pb.166">166</span><span style="color:231F20">ima štiri plasti nadevov: makovega, skutnega, orehovega in jabolčnega. V prerezu je tako, kakor da bi zarezali v prekmursko rodovitno prst: spodaj nekaj proda, potem peščenoilovnatoglinasti nanosi, višje mlada, lahka, rjava naplavljena prst, iz katere se povsem na vrhu bohoti pšenično klasje. Še več, v njej bomo zlahka prepoznali gostoljubno, prijazno, strpno, veselo in hkrati melanholično dušo prekmurskega človeka. Glavne sestavine za prekmursko gibanico (moka, sončnično olje, voda, sladkor, maslo, margarina, skuta, smetana, mak, orehi, jabolka, jajca, rozine in nekaj sladil ter dišav) najdemo skoraj po vsem Prekmurju. Z nekaterimi od njih bi lahko danes tu in tam imeli nekaj težav, ki pa jih v takem primeru pomaga rešiti takšen ali drugačen, včasih pa kar – najboljši sosed.</span></p><p><span style="color:231F20">In zdaj se lahko v miru posvetimo ceremoniji, ki spremlja njen nastanek. Začetnikom ne pomagajo niti mir, prava temperatura prostora, v katerem »se dogaja« gibanica, nadzornik priprave, pravilna osvetlitev delovnega pulta in podobno. Medtem pa izurjena prekmurska gospodinja med pripravo mirno güči in skuha mimogrede še kosilo. Posebej pomembna je priprava vlečenega in krhkega testa, ki loči posamezne plasti z nadevi. Krhkega so nekoč gospodinje pripravljale samo iz moke, ščepca soli, sladkorja in maščobe ter ga ugnetle z vodo. Ker pa je danes gibanica regionalna kulinarična posebnost in jo najdemo tudi na jedilniku nekaterih trendovskih »slow food« gostišč, so njene sestavine precej bolj kakovostne in raznovrstne.</span></p><p><span style="color:231F20">Najpogosteje jo pripravijo v okroglem lončenem modelu »prekmurske« višine, torej z nekaj centimetrov visokim – obodom. Najprej model dodobra pomažejo z maščobo in </span><span class="pagebreak" id="pb.167">167</span><span style="color:231F20">opremijo dno s krhkim testom (podplat), prek pa dajo vlečeno testo, ki ga zarežejo na osem enakih delov. Nato začnejo v že omenjenem zaporedju dodajati posamezne nadeve, med katerimi so plasti vlečenega testa. Po nanosu štirih plasti je opravljenega šele pol dela, saj naj bi praviloma vso vajo še enkrat ponovili. Ko imajo vseh osem plasti nadevov z vmesnimi plastmi vlečenega testa, dajo čezenj še zadnjega, testenéga. Vrstni red nadevov je lahko tudi drugačen, pomembno je, da so izmenoma suhi in sočni nadevi. Na koncu se znebijo vsega testa, ki gleda čez rob modela ter gibanico prebodejo z dolgo iglo in »vržejo« v ravno prav vročo krušno peč za ravno prav časa. Pečeno premažejo s smetano in jo pustijo, da se, kot vsak razkurjeni Prekmurec, nekoliko umiri.</span></p><p><span style="color:231F20">Če jo dobite v kockah, vedite, da gre za »ponaredek«, saj jo praviloma narežejo na trikotnike in pred postrežbo še po prekmursko – s sladkorjem v prahu – »začinijo«. Nikar pa ne začnite obeda z gibanico, menda se najbolj prileže na bogračevo podlago. Za to ne čudi dejstvo, da je Ministrstvo za kmetijstvo, prehrano in gozdove gibanici že pred leti z receptom v Uradnem listu dodelilo oznako »tradicionalni ugled«, s katero se, poleg prekmurske gibanice, ponaša le še četverica drugih slovenskih jedi. V prekmurski gibanici, ki jo uvrščamo med slovensko kulinarično dediščino, je združena raznolikost poljedelskih kultur in domiselnost prekmurskih žena.</span></p><p><span style="color:231F20">Od marca 2010, ko je Evropska komisija v svojem Uradnem listu objavila uredbo o registraciji prekmurske gibanice, pa je deležna tudi evropske zaščite. Po idrijskih žlikrofih je to drugi slovenski proizvod z evropsko zaščito zagotovljene tradicionalne posebnosti. Tovrstna registracija pomeni, da je </span><span class="pagebreak" id="pb.168">168</span><span style="color:231F20">ime proizvoda na celotnem območju Evropske unije zaščiteno pred ponaredki, zlorabami, posnemanjem in drugimi praksami, ki lahko zavajajo potrošnika glede resničnega porekla. Zaščitena sta tako receptura kot tudi tradicionalni način priprave, pri čemer proizvodnja geografsko ni omejena. Zdaj jo torej Prekmurci lahko mirno in neomejeno pripravljajo oziroma bdijo nad njeno pripravo tako doma kot tudi na začasnem ali stalnem delu v tujini.</span></p><div class="byline"><span style="color:808285">Miha Pavšek</span></div></div></div></div></body></html>