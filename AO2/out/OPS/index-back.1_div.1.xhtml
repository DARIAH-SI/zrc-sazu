<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title> </title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"> </h1><div class="covers" id="index-back.1_div.1"><h2> </h2><p>Za zgodovino slovenske etnološke vede predstavljajo poglavja o Slovencih v monografiji “Die österreichisch-ungarische Monarchie in Wort und Bild” (Avstro-ogrska monarhija v besedi in podobi) pregled tega, kar so zbirali in zapisali izobraženci v preteklih obdobjih in kar so raziskovali zgodovinarji in filologi tistega časa. Danes lahko rečemo, da so s tem delom nastajali temelji etnologije kot samostojne znanstvene discipline. Žal pa gradiva, ki ga ponuja monografija za preučevanje ljudskega življenja v 19. stoletju, doslej še nismo dovolj ovrednotili niti dovolj upoštevali. Prevod vseh prispevkov, ki v tej monografiji obravnavajo življenje in navade Slovencev, s komentarji in ustreznim znanstvenim aparatom, je kljub časovnemu odmiku zelo dobrodošel in razkriva pomemben del našega vedenja o slovenski ljudski kulturi, ki je bil doslej vse prevečkrat pozabljen.</p><p>Doc. dr. Marija Klobčar</p><p>Poleg zgodovine ima v monografiji dominantno vlogo prav etnologija, ki naj bi zlasti pomembno prispevala k boljšemu medsebojnemu poznavanju, razumevanju in vrednotenju vseh narodov avstro-ogrske monarhije. Tudi za drugo knjigo prevodov izbranih zvezkov monografije velja, da so poglavja, ki se nanašajo na Slovence, hkrati tudi prvi poskusi zaokroženih pogledov na mnoga področja slovenske ljudske kulture in so nedvomno pomemben prispevek k poznavanju načina življenja naših prednikov. Spregledan je bil tudi zaradi tega, ker je delo nastajalo v času procesov nacionalizacije preteklosti, ki je bila posebej močna prav v avstro-ogrski monarhiji.</p><p>Izr. prof. dr. Jože Hudales</p><p>ISBN 978-961-05-0072-8</p><p>26 €</p></div></div></body></html>