<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Kraška planota in Brkini, Brkini in kraška planota: Razlike in podobnosti, znano in neznano</title><meta name="author" content="Jasna Fakin Bajec Oto Luthar"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"><span class="head"><span style="color:B01116">Kraška planota in Brkini, Brkini in kraška planota:</span> <span style="color:927C78">Razlike in podobnosti, znano in neznano</span></span></h1><div class="preface" id="index-front.1_div.4"><div class="pagebreak" id="pb.10"> [(10)] </div><p>»<span style="color:B01116">»</span>»<span style="color:B01116">»</span>»<span style="color:B01116">»</span>»</p><p><span style="color:B01116">Oto Luthar </span> <span style="color:927C78">in </span> <span style="color:B01116">Jasna Fakin Bajec</span></p><div class="pagebreak" id="pb.11"> [(11)] </div><p><span style="color:B01116">Pred vami je drugi zvezek zbirke kratkih predstavitev naravne in kulturne dediščine slovenskih pokrajin. Zamisel za zbirko je stara že skoraj deset let, štiri leta pa nas ločijo od izida prvega zvezka, v katerem smo predstavili Prekmurje (2010). Obe knjižici sta nastali kot rezultat dodatnega raziskovalnega dela na Znanstvenoraziskovalnem centru Slovenske akademije znanosti in umetnosti. Predvsem pa sta nastali kot posledica naše ambicije, da vsaj del raziskovalnih spoznanj predstavimo na način, ki bo zanimiv za vse, ki se želijo seznaniti z značilnostmi in posebnostmi slovenskih krajin in njenih prebivalcev. Posebna pozornost je namenjena predstavitvi drobnih detajlov, ki se v obsežnejših monografijah navadno izgubijo, pa vendar odstirajo bistveno bolj zanimivo življenje ljudi in velikokrat razkrinkajo vsaj nekatere zmotne ali celo izmišljene predstave o tamkajšnjem življenju.</span></p><p><span style="color:B01116">Kot večina podobnih t. i. neznanstvenih oziroma ljubiteljskih projektov tudi ta ne podlega vnaprej določenemu načrtu, urniku in vnaprej dogovorjeni topografiji. Tudi zato smo lahko iz Prekmurja skočili čisto na drugi konec Slovenije in se lotili Krasa.</span></p><p><span style="color:B01116">Predstavitvi tako imenovanega matičnega Krasa smo pridružili tudi Brkine, in sicer predvsem zaradi spoznanja, da imata obe regiji veliko skupnega, poleg tega pa so tudi Brkinci pokazali veliko mero zanimanja za sodelovanje pri tem projektu. Ob dejstvu, da sta oba neločljivi del Primorske in klasičnega krasa, ju družijo skupni spomini, izkušnje in svojstven način življenja. Ta se od tistega v drugih delih Slovenije razlikuje tudi zaradi značilne kraške po</span><span class="pagebreak" id="pb.12"> [(12)] </span><span style="color:B01116">krajine in z njo povezanih podnebnih in naravnih značilnosti. Mejo med krajinama označuje reka Reka, ki na neki način deluje kot simbol sožitja. Svoj izvir ima v brkinskem svetu, z mnogimi pritoki pa še danes močno zaznamuje brkinsko življenje, vendar tik ob stiku s Krasom – v Škocjanskih jamah – ponikne v podzemlje. V njih so se skozi stoletja sooblikovala izjemna podzemna kraška bogastva, ki so sloves Krasa ponesla v svet. Podobno je bilo tudi sožitje med kulturama in ljudmi. Posebnosti posameznih naravnih pogojev in širše družbenopolitične razmere so od ljudi zahtevale tudi nekoliko več prilagodljivosti in iznajdljivosti. To se med drugim kaže tudi v kraški in brkinski identiteti, ki jo med drugim močno zaznamujejo tudi prvine lokalne kulturne dediščine.</span></p><p><span style="color:B01116">Pričujočo knjižico pa označuje tudi jezikovno-slogovna heterogenost, ki ni pogojena le z »licentio poetico« širokega nabora avtorjev, temveč zlasti s provenienco avtorjev. To velja še posebej v tistih delih, ki se dotikajo kulturne dediščine kraškega in brkinskega okolja. Različnost izrazne podobe uporabljenih besed (<span style="font-style:italic">štirna, štj'rna; kalona, kaluna; kamra, kambra</span> …) priča o bogati narečni razčlenjenosti področja jugozahodne Slovenije, zato vanjo uredniško nisva posegala.</span></p><p><span style="color:B01116">Čeprav se dandanes življenje na Krasu in Brkinih ne razlikuje močno od drugih slovenskih pokrajin – tudi Kraševci in Brkinci namreč uporabljajo novodobne tehnološke in informacijske pridobitve, moderne stavbne enote, industrijska in nakupovalna središča itd. – se prebivalci obeh regij velikokrat srečujejo z izrazito romantično pred</span><span class="pagebreak" id="pb.13"> [(13)] </span><span style="color:B01116">stavo o svoji pokrajini in kulturni dediščini. Njihovi gostje, pa naj gre za domače obiskovalce ali tuje turiste, kraško planoto in Brkine pogostokrat označujejo za očarljivo, avtentično, zanimivo, celo skrivnostno. A pogled od blizu razkriva nekoliko drugačno podobo. Ne glede na to, lahko z gotovostjo trdimo, da sta pokrajini, ki sta bili v preteklosti vedno tesno upravno in kulturno povezani, vendar zelo edinstveni, kar se še posebej kaže tudi v prvinah iz stavbarstva, narečja in načina obdelovanja zemlje. Skozi stoletja pa se je na obeh straneh izoblikoval uporni in kljubovalnih duh domačinov, ki se med drugim kaže tudi v civilnodružbenih iniciativah, v okviru katerih Kraševci in Brkinci kljub mnogim nespametnim odločitvam vodilnih želijo zaščititi naravno in kulturno podobo krajin.</span></p><p><span style="color:B01116">Razlog za nerealno in pogosto romantizirano predstavo kraške planote in Brkinov je njihovo nepoznavanje. Razen redkih predelov, na primer Lipice, ki so včasih celo preveč oblegani in preveč obremenjeni, sta obe regiji za večino Slovenk in Slovencev še vedno precej neznani. Slovenci se preredko spustimo jugovzhodno od Hrpelj, da o tistih, ki še nikoli niso zavili z regionalne ceste Divača–Starod, sploh ne govorimo.</span></p><p><span style="color:B01116">Verjamemo, da bodo prav slednji s pomočjo našega dela s posebnim veseljem odkrivali pokrajinske značilnosti in spoznavali njene prebivalce. Tisti, ki matični Kras in Brkine že dodobra poznate, pa boste zagotovo prebrali tudi nove zanimive podrobnosti, ki razgrinjajo pestrost življenja slovenskih pokrajin.</span></p></div></div></body></html>