<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>ŽIVA DEDIŠČINA</title><meta name="author" content="Jasna Fakin Bajec Oto Luthar"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"><span class="head"><span style="color:B01116">ŽIVA DEDIŠČINA</span></span></h1><div class="ss1" id="index-body.1_div.3"><div class="pagebreak" id="pb.224">[224-225]</div><div class="ss2" id="index-body.1_div.3_div.1"><div class="pagebreak" id="pb.226">[226-227]</div><h2><span class="head">MITI IN RAZVADE</span></h2><div class="ss3" id="index-body.1_div.3_div.1_div.1"><div class="pagebreak" id="pb.228">228</div><h3><span class="head"><span style="color:B01116">Mitična krajina Krasa</span></span></h3><p>»<span style="color:B01116">»</span>»<span style="color:B01116">»</span>»<span style="color:B01116">»</span>»</p><p>O mitični krajini je mogoče govoriti takrat, ko se v krajinskih strukturah prepozna elemente materializiranega mitičnega izročila. Prek njegove analize se razkrije tradicijsko zaznavanje prostora, ki je odvisno od specifične kulture in zgodovine. Vsaka vaška skupnost si je organizirala svoje bivalno okolje v skladu s svojimi predstavami o svetu.</p><p>Vaške meje so na simbolni ravni predstavljale stik z onstranstvom, na kar kažejo ustno izročilo in obredne dejavnosti na njih. Na mejah so se koncentrirala izročila o nadnaravnih bitjih. V Rodiku se na njih prikazujejo bajna bitja (krvavo stegno, <span style="font-style:italic">šembilja</span> – prerokinja), bitja, ki so posredniki med svetovoma (kovač, čarovnice, <span style="font-style:italic">vedamec</span> – divji mož, kače), dogajajo se umori, razkosavanja bajnih bitij, pokopi, <span style="font-style:italic">vicanja</span> – trpinčenje duš v obliki lučk. Slednje nakazuje simboliko žrtvovanja, poznano od antike do danes, ki je značilno predvsem za mejna območja. Na mejah se nahajajo t. i. mrtva počivala (pri Merčah, Gropadi, Slopah, Komnu, Povirju itd.), na katerih so se ljudje v pogrebni procesiji ustavili, molili, zamenjali nosače krst in postavili pokojnike na tla. Glede na to, da so bile šege in navade ob smrti namenjene dokončni odstranitvi mrtvega iz sveta živih zaradi nevarnosti okuženja s smrtjo, kaže postavitev mrtvega na tla prav na meji (drugje z izjemo križišč ni bilo sprejemljivo) na simbolen pomen vaške meje kot prostora v stiku z onstranstvom. <span class="pagebreak" id="pb.229">229</span></p><p>Mitološko bogato je območje Rodika, kjer <span style="font-style:italic">lintvern </span>(zmaj) iz notranjosti hriba Čuk grozi s poplavami, s šembiljo, kamnitim monolitom Babo, jamami s prehodom v onstranstvo itd. V Preložah in Lokvi se je ohranilo izročilo o čaščenju, obredih in verovanjih v slovanska božanstva. Častili so Devo, Devača in Moro v kultu plodnosti v spodmolu Triglavca, Dajboga v začetku pomladi, kres na dan sv. Ivana – <span style="font-style:italic">ivanje</span> in ob bližajočem se neurju, v božanstvu Triglav in njegovih obrednih mestih so prepoznavali simboliko trojnosti, neba, zemlje in podzemlja, Svarožiču so se poklonili z zažigom božičnega čoka, čope (kurjenje večjega kosa debla na božični večer) itd.</p><p>Predstavo o kozmični gori kot središču stvarstva so prevzeli hribi z imenom Gora, katerih pomen je povezan z vodo in krščansko simboliko. Vremščico bogati izročilo o zdravilni vodi, kalu, o kači velikanki, čudežnem svetniku in romanjih k njemu, o dveh vrhovih, ki naj bi nastala po trku lune. Kot kozmična gora na ravni Krasa nastopa Nanos, na katerem naj bi živeli nadnaravna kača in bele žene. Če bi se njegovih sedem, devet ali trinajst stebrov porušilo, bi Vipavsko dolino in Kras zajela povodenj iz njegove notranjosti. Motiv spominja na kozmogonske mite o stebrih ali mitičnih živalih, ki podpirajo svet, in o svetovnem potopu, ki povrne svet v stanje kaosa.</p><p>Kraševce, Brkince in Čiče so v otroštvu strašili, da bodo ob prvem odhodu v Trst morali poljubiti <span style="font-style:italic">šmrkavo babo</span> ali ji pihati v rit. Nekateri jo prepoznavajo v kamniti fontani, drugi v kamnitem monolitu na meji med Opčinami in Trstom. Podobno izročilo je poznano v Vipavski dolini, <span class="pagebreak" id="pb.230">230</span> Čičariji, Istri, Kvarnerju, kamnitim babam so ponekod darovali in pri njih zažigali kresove. V ljudski arhitekturi in pri orodjih se beseda baba uporablja za nekaj, kar nosi ali drži strukturo. Po eni strani označuje stare, iztrošene, nerodovitne, po drugi pa mlade, žive, bujne stvari. V izročilu so babe povezane z dežjem, vodo, mokroto. Ko se zjasni, naj bi rodiška baba ali Furlanka v Vipavski dolini dvignili krilo. Po babah so imenovane gore, hribi, deli zemlje po vsem slovanskem svetu, pogosto ob toponimih, ki spominjajo na praslovansko božanstvo groma in bliska, Peruna. Kraševski frazem <span style="font-style:italic">poljubiti šmrkavo babo</span>, ki se uporablja, ko otrok pade, nakazuje, da je otrok poljubil zemljo samo. To izročilo in druga podobna so poznana z območja Italije in Francije, le da se navezujejo na starko. V izročilu o babi se tako ne skriva le ostanek praslovanskega božanstva Mokoš, ampak še veliko bolj arhaična vseevropska poteza.</p><div class="byline"><span style="color:808285">Katja Hrobat Virloget</span></div></div><div class="ss3" id="index-body.1_div.3_div.1_div.2"><div class="pagebreak" id="pb.231">231</div><h3><span class="head"><span style="color:B01116">Pripovedno izročilo s Krasa in Brkinov</span></span></h3><p>»<span style="color:B01116">»</span>»<span style="color:B01116">»</span>»<span style="color:B01116">»</span>»</p><div class="figure"><img src="media/KB231.jpeg" alt="" class="graphic"/></div><p>H kulturni dediščini Krasa in Brkinov gotovo sodi narečni jezik, za katerega na tem področju še kako velja pregovor, da ima vsaka vas svoj glas. To ni nič čudnega, saj se tu srečujejo kraški govori, ki so del primorske narečne skupine, in notranjski govori. Narečna pestrost se je oblikovala zaradi vpliva družbeno-kulturnih, politično-zgodovinskih, ekonomskih in številnih drugih okoliščin skozi čas. Na Krasu in Brkinih je doma bogato pripovedno izročilo. Do<span class="pagebreak" id="pb.232">232</span>kaz za to so tri knjige folklornih pripovedi s tega geografskega prostora: <span style="font-style:italic">Bejži zlodej baba gre</span>. <span style="font-style:italic">Kraške štorije</span> (Danila Kocjan, Jelka Hadalin, Zbirka Glasovi, 6. knjiga, 1993.), <span style="font-style:italic">Düša na bicikli. Folklorne pripovedi iz Brkinov, doline Reke in okolice</span> (Nada Kerševan, Marija Krebelj, Zbirka Glasovi, 27. knjiga, 2003), <span style="font-style:italic">Frk čez drn – frk čez trn Prolke, pravce in prfjetce iz Brkinov in Čičarije</span> (Marija Tončič Štrancar, Zbirka Glasovi, 30. knjiga, 2005). V njih najdemo pripovedke prav vseh vrst: zakaj in kako je kaj nastalo ali dobilo ime, kako in kaj je na teh področjih strašilo, o dušah, brezglavih procesijah, o mraku, velikanih, o štrigah, hudiču, coprnijah, krvavem stegnu, pa zgodbe o Kristusu, svetem Petru in drugih svetnikih, do šaljivih zgodb in mnogo drugih pripovedi. Tudi stare pravljice, za katere pravijo, da jih je dandanes prav težko dobiti, se na Krasu in v Brkinih še najdejo, na primer tista o čisto majhni ženički, pa pljunku in bolhi, o hudobnem grofu, o stvari, ki jo nikoli ni bilo in je nikoli ne bo, o razbojnikih, o Gunzetu, Petrešiljčku in druge. Zgodbe v omenjenih knjigah so zapisovalci dokumentirali med domačini v zadnjih desetletjih in jih poskušali zapisati v narečju.</p><p>S Krasa izhajata tudi dva pomembna slovenska zbiralca in raziskovalca slovstvene folklore: dr. Karel Štrekelj (1859– 1912) in dr. Milko Matičetov (1919–). Prvi se je rodil v Gorjanskem pri Komnu. Kot priznan filolog, folklorist in profesor na graški univerzi je med drugim izdal monumentalno zbirko <span style="font-style:italic">Slovenske narodne pesmi</span> (zvezki I–IV, ki so izhajali med letoma 1895 in 1924). Dr. Milko Matičetov pa je filolog, folklorist, akademik in redni član SAZU. Rojen je bil v Koprivi pri Sežani, širši javnosti pa je najbolj poznan po raz<span class="pagebreak" id="pb.233">233</span>iskavah rezijanskega jezika in besednega izročila, npr. izdal je zbirko pravljic <span style="font-style:italic">Zverinice iz Rezije</span>.</p><p>Z malo radovednosti lahko popotnik od zgovornih in prijaznih domačinov tudi sam izve kaj zanimivega. Pa ne le od starejših, tudi mlajši vedo, kako so njihovi predniki delali in živeli, poznajo pa tudi marsikatero njihovo pripovedko. Kot primer naj navedemo že prej omenjeno povedko o tem, kako je nastal Kras in kako je kraj Pliskovica dobil ime.</p><div class="ss4" id="index-body.1_div.3_div.1_div.2_div.1"><h4><span class="head"><span style="font-weight:bold;color:B01116">Kako je nastal Kras</span></span></h4><p><span style="font-style:italic">Ko je Bog ustvarjal Zemljo, si je vzel teden dni časa. Oblikoval je doline, hribe, morja, reke, pokrajine, jame, pač vse, kar je. In vse je bilo dobro in lepo, tudi na Krasu. Tod je Bog naredil sončno, rodovitno pokrajino, kjer bo uspevala trta, vodo je zakril pod zemljo, dal burjo, da prebivalcem ne bo prevroče in se bo sušil pršut. Kras je bil kot v nebesih. Ko je bilo stvarjenje sveta pri koncu, je Bogu ostalo le še kamenje, ki ga ni porabil. Bog pa mora biti popoln, zato ni smelo biti nobenih napak. In je rekel: »Nič, zdaj bom to kamenje nabasal v vrečo, bom nesel dol do morja in bom vrgel. Ne bo nobeden vedel.« Hudič je pa videl, kaj namerava Bog: »Ti bom že pokazal!!« Mu je natrgal vrečo. In ravno ko je Bog koračil čez te kraje in je bil le še korak od morja, se mu vreča strga in vse tisto kamenje je obležalo tu na Krasu!</span></p></div><div class="ss4" id="index-body.1_div.3_div.1_div.2_div.2"><div class="pagebreak" id="pb.234">234</div><h4><span class="head"><span style="font-weight:bold;color:B01116">Kako je Pliskovica dobila ime, zakaj pravijo njenim prebivalcem Metlarji in kaj so žbrince</span></span></h4><p><span style="font-style:italic">Pravijo, da je Pliskovica dobila ime po ptici pastirici, ki ji na Krasu (pa tudi ponekod drugod) pravijo pliska. Prebivalci Pliskovice se imenujejo Pliskovljani, imajo pa tudi šaljivo ime Metlarji. Tod so namreč včasih izdelovali metle iz drenovega šibja. Ko so v jeseni pograbili listje za steljo, so z drenovo metlo pometli še izpod grmovja, okoli zidov in ga izbezali iz vseh težje dostopnih kotičkov. Prebivalci drugih vasi so jih zato zbadali:</span></p><p><span style="font-style:italic">»O, Metlarji, še gmajne pometaste z metlo!« Listje so najprej dodobra stisnili med koleni, nato pa tako sprešane gmote stlačili med prečke nekakšnega kolesa iz vej, ki mu Pliskovljani pravijo koš za listje, v nekaterih drugih okoliških vaseh pa žbrinca. Nato so žbrince pokonci zložili na plenir (to je voz, z desko na dnu, stranski prečki pa sta nagnjeni navzven), kamor jih je šlo tudi do petnajst. Kdor je šel po listje sam, je napolnjeno žbrinco nataknili na grablje in jo na rami odnesel domov. Seveda je moral biti za to dovolj močan, saj je napolnjena žbrinca hudo težka. Listje so stresli v listnik, s pregrado iz prepletenega šibja ločen prostor od živinskega dela štale (hleva). Seno pa je imelo mesto v prostoru nad štalo, od koder so ga, ko so ga potrebovali, spuščali navzdol po jašku oziroma skozi luknjo v stropu, ki ji na Krasu pravijo trahtr.</span></p><div class="byline"><span style="color:927C78">Zgodbi je povedala Tanja Godnič iz Škrbine pri Komnu, maja 2004, posnela in zapisala Barbara Ivančič Kutin.</span></div></div><div class="ss4" id="index-body.1_div.3_div.1_div.2_div.3"><h4> </h4><div class="pagebreak" id="pb.235">235</div><p>V Pliskovici so v zadnjem času začeli obujati stare šege in navade pa tudi svoje šaljivo ime. Ob <span style="font-style:italic">opasilu</span> (blagoslavljanju in veselici) na <span style="font-style:italic">križevo nedeljo</span> (nedeljo po Marijinem vnebovzetju – 15. avgusta), tako kot v davnih časih slovesno zažigajo odslužene drenove metle. Leta 2005 so v Pliskovici prvič organizirali dan odprtih <span style="font-style:italic">borjačev</span> (dvorišč): pred odprtim <span style="font-style:italic">portonom</span> (vhodom na dvorišče) stoji drenova metla, ki je naznanja, da domačija vabi v goste obiskovalce. Ti si lahko ogledajo dvorišče, arhitekturo hiše, pokukati smejo tudi v klet, da pokusijo najznačilnejši kraški pridelek – teran.</p></div><div class="byline"><span style="color:808285">Barbara Ivančič Kutin</span></div></div><div class="ss3" id="index-body.1_div.3_div.1_div.3"><div class="pagebreak" id="pb.236">236-237</div><h3><span class="head"><span style="color:B01116">Praznik terana in pršuta</span></span></h3><p>»<span style="color:B01116">»</span>»<span style="color:B01116">»</span>»<span style="color:B01116">»</span>»</p><div class="figure"><img src="media/KB236.jpeg" alt="" class="graphic"/></div><p>Utrip življenja na Krasu, različne oblike druženja Kraševcev in drugih obiskovalcev ter priložnosti za predstavitev kraških posebnosti predstavljajo tudi različne vaške in širše občinske prireditve, med katerimi je na slovenskem delu Krasa najbolj poznan <span style="font-style:italic">Praznik terana in pršuta.</span> V dolgih letih obstoja je praznik postal tradicionalna poletna prireditev, kjer ob druženju med drugim prihaja tudi do izmenjevanj izkušenj med pridelovalci vina in pripravi drugih kraških dobrot.</p><p>Prvič so prireditev pripravili v soboto in nedeljo, 27. in 28. junija 1970, z namenom, da bi praznik pripomogel k večji prepoznavnosti kraškega terana in pršuta, k razmahu izletniškega turizma in tradicionalno povezal kraške kmetovalce.</p><p>Praznovanje praznika se od vsega začetka (z izjemo nekaj let v osemdesetih letih) odvija v Dutovljah, v borovem gozdičku za osnovno šolo. Včasih je praznovanje trajalo le en konec tedna v juniju ali juliju, od devetdesetih let 20. stoletja pa je bilo postavljeno na sredino avgusta. Leta 2006 se je praznovanje s konca tedna razširilo na cel teden. Glavni pobudniki za organiziranje prvega praznika so bili člani novoustanovljene vinogradniške skupnosti, Kmetijska zadruga Kras in Kraška turistična zveza pa sta bili soprirediteljici praznika. Sčasoma so se prireditelji in <span class="pagebreak" id="pb.238">238</span> soorganizatorji menjavali; med njimi so bili tudi lokalne krajevne skupnosti, kraško društvo vinogradnikov in vinarjev, turistično društvo, krajevna osnovna šola, mladinski hotel in zasebne družbe. Skozi leta se je spreminjala tudi vsebina prireditev.</p><p>Danes je pri prazniku poudarek na več sklopov: na ocenjevanju vzorcev terana in drugih vin ter podelitvi nagrad in priznanj najboljšim; zborovanju in strokovnih predavanjih za kmete, zlasti vinogradnike in vinarje; razstavi Kraški mozaik v avli Osnovne šole Dutovlje, katere rdeča nit je bila od vsega začetka povezana s Krasom, kamnom, vinom in z ljudmi, ki tu živijo in delajo; povorki okrašenih kmečkih voz in podelitvi nagrad najizvirnejšim vozovom; izboru kraljice terana, ki je prireditev popestril v zadnjih letih, in ostalemu kulturnemu programu s večernim zabavami. Kulturni program so skozi leta zaznamovali pevski zbori, vokalno-instrumentalne skupine, folklorne skupine, plesne in gledališke skupine, humoristi, godbe na pihala in mažoretke. Med najbolj dobrodošlimi so bile vedno komedije, humoristične točke in skeči, ki še danes v veliki meri prispevajo k dobri volji in sproščenem vzdušju. Osrednji dogodek praznika predstavlja povorka kmečkih voz, ki se v nedeljo odvije v popoldanskih urah. V spremstvu mažoretk iz Povirja, godbe na pihala iz Prvačine, žena v narodnih nošah, lipiške kočije z izbrano kraljica terana in uglednimi gosti se odpeljejo različni kmečki vozovi. Njihovi snovalci, večinoma iz kraških vaških skupnosti in lokalnih društev s slovenskega in italijanskega dela Krasa, predstavljajo kraške šege in navade, domača opravila, obr<span class="pagebreak" id="pb.239">239</span>ti, stare predmete in stroje, skratka življenje in delo Kraševcev nekoč in danes. Med tradicionalnimi nepogrešljivimi vsebini so tudi večerna glasba in ples; v petek z rock, v soboto s popglasbo, v nedeljo pa z narodnozabavno skupino. V zadnjih letih so dobro obiskane tudi športno-rekreativne prireditve, zlasti <span style="font-style:italic">S kolesom na teran in pršut,</span> rekreativni pohod <span style="font-style:italic">H nuogam na teran in pršut</span>, kjer se obiskovalci sprehodijo po okrog 20 kilometrov dolgi krožni poti med kraškimi vasmi, ter <span style="font-style:italic">kraške igre</span>. Mladina iz Turističnega društva Kras za to pripravi različne tekmovalne discipline iz nekdanjih domačih opravil.</p><p>V zgodovini <span style="font-style:italic">Praznika terana in pršuta</span> so odigrali tudi nekaj športnih tekem, predvsem nogometne in košarkarske. Z delavnicami in igrami so iz raznih društev ali organizacij poskrbeli za najmlajše. Včasih so predvajali tudi filme o kmetijski mehanizaciji, organizirali ogled Botaničnega parka v Sežani, pobratenje med KS Dutovlje in KS Lokev. Za obiskovalce sta odprli vrata pršutarna podjetja Kras v Šepuljah in Krasoprema, tovarna pohištva iz Dutovelj.</p><p>V vseh letih je velik poudarek tudi na gastronomski ponudbi, ki pa kljub imenu praznika ni bila vedno kraška. Včasih so jo zaznamovale tudi razne jedi z žara. V zadnjih letih je spet večji poudarek na domačih dobrotah – poleg terana in pršuta, ki ju ponujajo domači proizvajalci, so med ponudbo tudi kuhani štruklji. Kraške dobrote, predvsem v domeni kmečkih žena, so bile večkrat razstavljene na tradicionalni razstavi. Poleg vinogradnikov in pršutarjev so se včasih predstavili tudi rejci drobnice in čebelarji,<span class="pagebreak" id="pb.240">240</span> ki so ponujali med, sire ter druge mlečne izdelke. V ta namen so v novejšem času odprli vrata kmetij na Kraški vinski cesti. Na voljo je tudi pokušnja in prodaja nagrajenih vin.</p><p>Ob prazniku je bilo izdanih tudi nekaj knjižnih del, med njimi sta najodmevnejši brošura z naslovom <span style="font-style:italic">25 let Praznika terana in pršuta</span>, ki je izšla ob praznovanju 25-letnice, in knjiga <span style="font-style:italic">40 let Praznika terana in pršuta</span> (2010), ki je izšla ob jubilejni 40. organizaciji praznika.</p><div class="byline"><span style="color:808285">Marjeta Malešič</span></div></div><div class="ss3" id="index-body.1_div.3_div.1_div.4"><div class="pagebreak" id="pb.241">241</div><h3><span class="head"><span style="color:B01116">Žlahtno izročilo svetoivanskih venčkov</span></span></h3><p>»<span style="color:B01116">»</span>»<span style="color:B01116">»</span>»<span style="color:B01116">»</span>»</p><p>V davne poganske čase segajoča šega pletenja venčkov iz cvetja in zelenja, ki se ga da nabrati okrog kresa ob poletnem sončnem obratu, ni značilna le za Slovence na Krasu in tudi ne le za kraje na naši strani meje, temveč tudi za okolico Trsta. Poznali so jo – in jo ponekod še – tudi v Brdih, Vipavski dolini, severni Istri in še kje, zlasti pa na Primorskem. Slikovita tradicija pa se v zadnjem času najbolj živo in organizirano ohranja v Štanjelu. Predvsem zato, ker je leta 2000 pobuda Goriškega muzeja, da bi jo obudili, naletela na dober sprejem med domačinkami, ki so še znale plesti venčke. Najbrž je bil za to že zadnji čas, saj je šega v skoraj vseh kraških vaseh, kjer so jo mame in none prenašale na hčere in vnukinje, že zamrla ali pa se je umaknila v zasebnost za visoke zidove dvorišč (<span style="font-style:italic">borjačev</span>). Štanjelski zgled ne ostaja brez odmevov: venčki se (znova) pojavljajo med drugim tudi v Volčjem Gradu, Kobdilju, Hruševici, Pliskovici.</p><p>Ozadje današnjih dogajanj okrog kresa je sicer povezano z obhajanjem praznika sv. Ivana – Janeza Krstnika, ki goduje 24. junija. To je tri dni po kresu, ko se z najkrajšo nočjo in najdaljšim dnevom začne poletje, kar je bil v prastarih verovanjih zelo pomemben mejnik. Krščanstvo je hrupno pogansko praznovanje s skakanjem v vodo in zlasti <span class="pagebreak" id="pb.242">242</span> kurjenjem kresov »pridušilo« in nekoliko zamaknilo, da bi se pozabilo na njegove davne vsebine: čaščenje magičnih moči vode, ognja in zdravilnih rastlin. Navada pletenja venčkov pa izhaja iz starega ljudskega verovanja, da venčki, ki jih naredijo ženske in dekleta ter jih obesijo na hišna vrata, varujejo ljudi in njihove domove pred zlimi silami, ognjem in kačami. V letih, ko je bila vsa Primorska dodeljena kraljevini Italiji, zlasti v času fašizma, so Slovenci na Krasu in v Istri to slikovito šego gojili tudi v znak kljubovanja nasilnemu poitalijančevanju.</p><p>Sveti Ivan tako navzven nima skoraj nič več opraviti z nekdanjimi kresnimi šegami in ne z dogajanjem v naravi, dal pa je ime šegi spletanja venčkov. Njihova sestava je največ odvisna od naravnih danosti: marsikje jih pletejo iz živo rumene šentajanževke ali šentjanževe rože, z ljudskim imenom ivanovka, roža svetga J’vanja oziroma sv. Janeza itn., v novejšem času pa radi uporabijo tudi travniško cvetje in različno zelenje, medtem ko je na Krasu osnovna, po izročilu tudi edina sestavina venčka šesterokotna, včasih tudi podobna ostra homulica ali mah, ki jo v drobnih šopkih z vrvico pritrdijo na obroče iz upognjenih vej. Tej zlasti ob cestah in kamnitih poteh rastoči skromni rastlini z rumenimi zvezdastimi cvetki na nekaj centimetrskih stebelcih namreč rečejo mah svetga J’vana, znana pa je še kot bradavičnik in kresničnik pa tudi kot božja martrica, kristusove kronice, prstci device Marije. Prva poimenovanja pričajo o zdravilni rabi – za odpravljanje bradavic – ter videzu in času cvetenja, druga tri pa že o vključitvi v krščansko tradicijo. V novejšem času v venčke vpletajo tudi vejice šetraja, rožmarina,<span class="pagebreak" id="pb.243">243</span> sivke, rmana, cvetove likov ter različne trave in druge rastline iz kraških gmajn.</p><p>V Štanjelu, kjer v gradu prirejajo organizirano pletenje in ocenjevanje svetoivanskih venčkov, pravzaprav lahko govorimo o novi, v marsičem tudi posodobljeni tradiciji. Najprej so tradicionalnim »klasičnim« venčkom iz homulice dodali »domišljijske« venčke (pri sestavinah za venčke ni strogih omejitev), v zadnjih letih pa spletajo še »otroške« venčke. Delavnica ni namenjena le nežnejšemu spolu, udeležujejo pa se je tudi naključni obiskovalci in turisti. Pod vodstvom organizatorke Duške Švagelj in Kristine Rudež ter drugih mentoric, izkušenih domačink, večino dela opravijo na nedeljo pred praznikom sv. Ivana. Izdelke, tudi tiste, ki jih spletejo doma in prinesejo v grad, ter venčke, nastale v šolski delavnici, razobesijo po zidovih dvorišča štanjelskega gradu, posebna žirija pa jih oceni. Nekaj venčkov avtorice odnesejo domov, nekateri najdejo tudi kupce, večina pa jih ostane – s svojimi živimi barvami še nekaj dni mehčajo sivino kamnitega grajskega dvorišča. Ko se na praznični dan pod čebulasto kupolo zvonika cerkve sv. Daniela oglasi večerni zvon, jih domačinke po izročilu raznesejo po vasi in pritrdijo na vhodna vrata (še) »živih« hiš – za srečo in varnost v letu do naslednjega praznika.</p><div class="byline"><span style="color:808285">Iztok Ilich</span></div></div><div class="ss3" id="index-body.1_div.3_div.1_div.5"><div class="pagebreak" id="pb.244">244</div><h3><span class="head"><span style="color:B01116">Vilinska Vilenica</span></span></h3><p>»<span style="color:B01116">»</span>»<span style="color:B01116">»</span>»<span style="color:B01116">»</span>»</p><p>V skrivnostnem omrežju izvotljenega kraškega podzemlja, ki ga že milijone let po svoje brusijo in gladijo zunanjim pogledom skriti vodni tokovi, je Vilenica nekaj posebnega. Ne zaradi razsežnosti dvoran, bogastva kapnikov ali drugih izjemnih stvaritev narave, tudi ne zaradi bližine znamenite zibelke plemenitih belih konj, temveč na račun vloge, ki so ji jo namenili ljudje. V prvi vrsti seveda ljudje s tankim poskusom za govorico lepote, snovne in duhovne, ki se znata v tišini podzemlja preplesti v nova občutja in spodbude. Sloves kraške Vilenice je namreč po svetu najbolj razširilo prav vsakoletno srečevanje književnikov, ki skrivnostne lepote podzemnega sveta plemenitijo s svojo skrbno izbrušeno umetniško besedo. Jama, ki je že od nekdaj burila domišljijo obiskovalcev od blizu in daleč – ime ji je dalo prav staro verovanje, da v njenih globinah prebivajo dobre vile, po katerih se imenuje tudi Vilinska dvorana –, je tako zaživela povsem novo življenje.</p><p>Začetki tega tradicionalnega, vedno bolj množičnega in svetovljanskega druženja pesnikov, pisateljev, dramatikov in esejistov iz srednje Evrope segajo v leto 1986, ko je bila v Plesni dvorani jame Vlenica podeljena prva, prav po tem slikovitem prizorišču imenovana nagrada. Zamisel za srečevanje, sprva le književnikov iz sosednjih držav oziroma njihovih obmejnih pokrajin, v zadnjem času pa tudi literarnih <span class="pagebreak" id="pb.245">245</span> agentov in založnikov, se je rodila v Društvu slovenskih pisateljev. Prvi nagrajenec je bil Istran Fulvio Tomizza, sledili pa so mu, poleg že priznanih mojstrov peresa, kot so Peter Handke, Milan Kundera, Josup Osti, Erica Pedretti, Claudio Magris, tudi mlajši in manj poznani avtorji, ki jim je prav Vilenica omogočila širšo uveljavitev v literarnem svetu.</p><p>Osrednji dogodek Mednarodnega literarnega festivala je podelitev nagrade vilenica za vrhunske dosežke na področju literarnega ustvarjanja in esejistike. Zanjo se potegujejo le pisci, ki prihajajo iz držav srednje Evrope ali imajo tam družinske korenine, kot na primer David Albahari, nagrajenec za leto 2012, ki se je izselil iz Srbije in si našel novo domovino v Kanadi. Iz leta v leto so s svojimi bralnimi in pogovornimi nastopi večje pozornosti deležni tudi povabljeni gostje iz bolj oddaljenih koncev sveta. Osrednji vilenici so organizatorji najprej dodali nagrado kristal vilenice, pozneje pa še mlado vilenico, ki jo podeljuje Kulturno društvo Vilenica iz Sežane.</p><p>Festival Vilenica, ki mu je praviloma namenjen prvi teden v septembru, ni začel že kmalu po prvih korakih presegati le sprva določenega prostorskega okvira, temveč je čedalje glasneje odmeval tudi v kulturni javnosti drugod po državi in onkraj meja. Zadnja leta se glas o dogajanju v Vilenici širi tudi z udeležbo gostiteljev v projektu Križišča evropske literature, ki z druge strani vključuje italijanske in irske književnike.</p><p>Udeleženci festivala obiščejo Ljubljano in še nekatere kraje, prijetno hladno dvorišče gradu Štanjel pa je tradicio<span class="pagebreak" id="pb.246">246</span>nalno prizorišče literarne matineje in podelitve kristala Vilenice. Za vse ljubitelje sodobne književne ustvarjalnosti in z njo povezanih razmišljanj, ki ne morejo biti priča dogajanju, pa poleg vsakoletnega zbornika, ki predstavi gostujoče avtorje in posebej nagrajenca ali nagrajenko festivala, poskrbijo še publikacije iz zbirk Vilenica in Antologije Vilenice. Prva prinaša prevode del nagrajencev, druga pa namenja pozornost ustvarjalcem manj poznanih književnosti srednjeevropskega in tudi širšega evropskega prostora. V teh publikacijah ostaja vsako srečanje besednih umetnikov v Vilenici živo vsaj do naslednjega poslavljanja od poletja. Ko se vse začne znova. Z novimi obrazi in energijami, s svežimi zamislimi, ki razpirajo obzorja in tkejo nove vezi sodelovanja in prijateljstva.</p><div class="byline"><span style="color:808285">Iztok Ilich</span></div></div><div class="ss3" id="index-body.1_div.3_div.1_div.6"><h3><span class="head"><span style="color:B01116">Kraška ohcet</span></span></h3><div class="pagebreak" id="pb.247">247</div><p>»<span style="color:B01116">»</span>»<span style="color:B01116">»</span>»<span style="color:B01116">»</span>»</p><p>Kraška ohcet je prireditev folklorističnega značaja, ki jo na vsake dve leti na zadnjo nedeljo v avgustu priredijo v vaseh občine Repentabor na Tržaškem krasu. Nastala je z namenom ohranjanja in predstavljanja šeg in navad ob poroki, ki so bile žive še v obdobju na prehodu iz 19. v 20. stoletje. Skupina navdušencev, ki je leta 1968 zaključila z obnovo muzeja Kraška hiša v Repnu, je namreč sklenila, da bo zaokrožila pomembni dogodek z rekonstrukcijo nekdanje poroke (ohceti). Tistega leta je tako zaživela prva Kraška ohcet in doživela izjemen uspeh.</p><p>Njena posebnost je v tem, da se par na njej dejansko poroči. Pred nedeljsko poroko se od četrtka naprej zvrstijo še razni ženitovanjski obredi, ki jih občinstvo lahko spremlja v živo. Na samo nedeljo se ob mladoporočencih zbere večstoglava množica svatov v narodnih nošah tržaške pokrajine.</p><p>Praznovanje se začne na sredo pred ohcetjo, ponavadi z odprtjem priložnostnih razstav in <span style="font-style:italic">osmic</span>. Na četrtek priredita ženin in nevesta v družbi svojih prijateljev in mlajših krajanov fantovščino oziroma dekliščino. Okoli polnoči kreneta v dveh sprevodih na vaški trg v Repnu, kjer vse dni poteka ples z glasbo, in tam še zadnjič zaplešeta ter se tako poslovita od samskega stanu oziroma <span style="font-style:italic">ledih</span>. Na petek zvečer je na sporedu prevoz nevestine bale v novi dom. Za prevoz poskrbijo vaški fantje, ki z nevestinega doma na Colu prevzamejo <span class="pagebreak" id="pb.248">248</span> posteljo, skrinjo z oblekami, posteljnino, prti in ostalimi stvarmi, ki jih nevesta potrebuje v novem domu in so del bale, ter jih naložijo na voz z volovsko vprego. Balo nato prepeljejo v Kraško hišo v Repnu, kjer je prikazan ženinov dom. Tam balo sprejmejo ženinovi starši in jo skrbno pregledajo. Ko jo sprejmejo, fantje vse predmete prenesejo v Kraško hišo. Na soboto zvečer sledi podoknica, ko se ženin v družbi vaških fantov poda pod okno izbranke na repenskem trgu. Ob petju in taščinem nasprotovanju ženin večkrat poskuša splezati skozi nevestino okno, kar mu seveda nazadnje tudi uspe. Dogajanje je začinjeno s humorjem in je zato pri občinstvu zelo priljubljeno. V nedeljo zjutraj se svatje v narodnih nošah zberejo navsezgodaj pred Kraško hišo, od koder pospremijo ženina do nevestinega doma na Colu. Tam sledi predaja neveste, nakar se zaročenca v spremstvu svatov podata v cerkev na Tabru. Ob 10. uri sledi poročna maša. Ob koncu mašnega obreda se skozi špalir svatov v povorki podata proti Repnu. Po poti svatje večkrat zaplešejo in nazdravijo. V Repnu vsi skupaj še enkrat zaplešejo in se nato podajo na kosilo. V popoldanskih urah mladoporočenca na vaškem trgu odpreta ples, ki traja vse do noči.</p><p>Prireditev spremlja vse dni tudi zelo bogata gastronomska ponudba. Poleg vinoteke s krajevnimi vini in kioskov s hrano na žaru priredijo razna društva iz tržaške pokrajine in krajevni kmetje <span style="font-style:italic">osmice</span>, v katerih je izjemoma mogoče dobiti tudi kuhano hrano. Organizatorji od prirediteljev osmic zahtevajo, da nudijo izključno tradicionalno in čim bolj pestro izbiro hrane iz svojih krajev. Zato je prireditev Kraška ohcet v zadnjih letih tudi odlična priložnost za spoznavanje <span class="pagebreak" id="pb.249">249</span> preprostih kraških jedi.</p><p>Prireditev je deležna res množičnega obiska, priljubljena je tako pri krajevnem prebivalstvu kot pri turistih. Zaradi tako velikega uspeha so se tudi mnogi Slovenci s Tržaške in celo z Goriške odločili za izdelavo novih narodnih noš po vzoru starih še ohranjenih oblačil. Ta preporod tradicije je omogočil, da se je svatovski krog, ki je leta 1968 štel le okrog štirideset tradicionalno opravljenih udeležencev, po letu 2000 razširil na preko osemsto udeležencev v skrbno izdelanih narodnih nošah.</p><div class="byline"><span style="color:808285">Jasna Simoneta</span></div></div><div class="ss3" id="index-body.1_div.3_div.1_div.7"><div class="pagebreak" id="pb.250">250</div><h3><span class="head"><span style="color:B01116">Diši po Krasu</span></span></h3><p>»<span style="color:B01116">»</span>»<span style="color:B01116">»</span>»<span style="color:B01116">»</span>»</p><p>Pusta in kamnita pokrajina Krasa, ki so jo popotniki skozi stoletja opredelili celo kot <span style="font-style:italic">sovražno, neprijazno in skoraj v celoti brez zemlje</span>, skriva v sebi nekaj posebnega in edinstvenega, skorajda čarobnega. Drugače tudi ne bi moglo biti, kajti sicer se tu človek ne bi naselil. Zaupal je trdnim kraškim tlom, zavetnim dolinicam, zdravemu, z burjo prečiščenemu zraku, prijaznemu soncu in blagodejnim vplivom bližnjega morja. Vložiti pa je bilo treba ogromno trdega dela, preden je Kraševec prišel do prgišča zemlje, ki mu je skopo odmerjala težko pričakovani pridelek, slednjega namreč ni bilo nikoli v izobilju. A čeprav so bile količine pridelanega skromne, so se le-te odlikovale po dobrih in trajnih okusih.</p><p>Iz tega, kar je zemlja ponujala, so pridne in marljive gospodinje znale pripraviti izvrstne jedi, ki ostajajo še danes posebnost teh krajev. Kraška kulinarika je precej raznolika, kot je raznoliko tudi ozemlje, na katerem se Kras nahaja: kraška planota se po morfoloških značilnostih bistveno razlikuje od f lišastega terena in rjave prsti, na kateri ležita vzhodni in južni predel krajine ter obronki, ki se strmo spuščajo prav do morja.</p><p>To raznolikost zaznamo, kot rečeno, tudi v kuhinji. V krajih ob morju, kjer so se ljudje nekdaj ukvarjali pretežno z ribolovom, je bil jedilnik skozi celo leto bogat tudi z ribami.</p><p><span class="pagebreak" id="pb.251">251</span> Slednjih je bilo na kraški planoti precej manj, saj žene ribičev v posamezne vasi prihajale prodajat ribe le enkrat tedensko. V vaseh, ki so bile oddaljene od morja, so se ljudje pretežno ukvarjali s kmetijstvom, ovčerejo in živinorejo, kar je predstavljalo tudi njihov edini vir zaslužka.</p><p>Poleg tega so tudi razna ljudstva, ki so tej zemlji vladala ali se na njej za dalj časa zaustavila, pustila trajne sledi tudi v kulinariki: npr. Rimljani, Kelti in Avstrijci; seveda pa so kulinariko v največji meri zaznamovali prav Slovenci, ki so tukaj doma že več kot tisočletje. Nekaj so Kraševci prevzeli tudi od bližnjih Furlanov in Istranov. V obmorskem predelu, kjer prevladuje morska hrana, je znaten vpliv sredozemskih okusov, ki se lepo spajajo z okusi celotnega kraškega področja. V dolgih stoletjih so se tako pomešale in izoblikovale določene jedi in prehrambene navade, ki so postale posebnost celotnega kraškega ozemlja.</p><p>Hrana je bila nekdaj v veliki meri vezana na posamezne letne čase in na praznovanja. V jesensko-zimskih mesecih so na mizah domovale raznovrstne jote in mineštre, ajdova in koruzna polenta, svinjina ter zimska zelenjava: npr. krompir, ohrovt, repa, zelje (slednji dve tudi kisani). Veliki dogodek je bilo zimsko klanje prašiča, ki se mu na Krasu ni nikoli reklo koline, bil pa je to pravi praznik za vsako družino. V tistih dnevih je bilo na domači mizi mesa oziroma raznovrstnih dobrot v izobilju: sladkih krvavic (<span style="font-style:italic">mulce</span>), klobas, ocvirkov in pogač. Pomembni so bili seveda tudi božični in novoletni prazniki, ki so zahtevali »svojo« hrano: za božično vigilijo na primer na kraških mizah niso smele manjkati določene jedi kot polenovka (<span style="font-style:italic">stokviž</span>), posebne vrst rib – <span class="pagebreak" id="pb.252">252</span> npr. pašere, fancle s sardinami (<span style="font-style:italic">fancli z dušo</span>), ohrovt v kozici (<span style="font-style:italic">vrzuote v kozici</span>) in sladki <span style="font-style:italic">fancli</span>.</p><p>Spomladi so bili jedilniki obogateni s prvimi povrtninami (radič, grah, por) in mladimi zelišči. Največkrat so iz slednjih pripravljali omleto z zelišči (<span style="font-style:italic">frtaljo</span>), ki ostaja še dandanes posebnost na tem območju. Iz mladih zelišč so včasih namreč, poleg hranljivosti, črpali tudi moč in zdravje. Posebno pozornost prehrani so posvetili tudi v času največjega cerkvenega praznika – velike noči. To je praznik novega življenja in pomladi. Tudi za to praznovanje so po domovih pripravili določene jedi, ki so postale sinonim tega praznika: potica z orehovim nadevom (<span style="font-style:italic">presnc</span>), potica z mandeljni in pinjolami (<span style="font-style:italic">bela potica</span>), sladek kruh (<span style="font-style:italic">pinca</span>), kuhano pleče (<span style="font-style:italic">zašink</span>), žolca (<span style="font-style:italic">žiuca</span>), hren, pirhi.</p><p>Hrana, ki so jo pripravljali poleti, je bila bogata z raznovrstnimi zelenjavami, to obdobje pa je tudi značilno za vaška praznovanja – <span style="font-style:italic">opasila</span> (praznovanje godu vaškega zavetnika) in <span style="font-style:italic">šagre</span> (vaška veselica s plesom). Vsako praznovanje je bilo od nekdaj priložnost za veselje, sprejem gostov in prijateljev ter pogostitev z najboljšim, kar je hiša premogla. V teh dnevih je bilo na mizi predvsem črno vino – <span style="font-style:italic">teran</span>, pršut, štravbe, potice in štruklji. V obmorskih vaseh so se v tem obdobju vrstili obilni ulovi rib, iz katerih so pripravljali posebne jedi: ocvrte sardine s čebulo in kisom (<span style="font-style:italic">srdune u šavorju</span>), polnjeni kalamari (<span style="font-style:italic">punjene karamale</span>), ribji golaž (<span style="font-style:italic">brodet</span>), cvrta tuna (<span style="font-style:italic">cvrto tonino</span>).</p><p>Jesen, predvsem čas pospravljanja in shranjevanja letnih pridelkov, je bila zaznamovana z jedmi, pripravljenimi iz zadnjih poljščin, ki so uspevale na njivah. Trgatev velja za ene<span class="pagebreak" id="pb.253">253</span>ga izmed najlepših kmečkih praznikov in kot taka je morala biti tudi s hrano primerno počaščena. Tedaj na mizah niso smele manjkati raznovrstne dobrote, kot so: golaž, posebne vrsta domačih testenin (<span style="font-style:italic">bleki</span>), <span style="font-style:italic">mlinci</span>, vampi (<span style="font-style:italic">tripe</span>), od sladic pa kvašeno testo (<span style="font-style:italic">snidvano testo</span>) in štruklji. Seveda v nekaterih družinah ni manjkal tudi pršut, ki so si ga Kraševci privoščili le ob trgatvi, drugače so vse prodali meščanom v Trst.</p><p>Kraševci so bili srčno povezani s svojo zemljo in z navadami, ki so se skozi dolga stoletja ustalile in ga venomer spremljale. Te navade so ostale zelo žive vse do današnjih dni, enako pa so tudi posamezne jedi še danes pripravlja za razna praznovanja in praznike, brez katerih si le-teh skorajda ne moremo zamisliti.</p><div class="byline"><span style="color:808285">Vesna Guštin Grilanc</span></div></div><div class="ss3" id="index-body.1_div.3_div.1_div.8"><div class="pagebreak" id="pb.254">254</div><h3><span class="head"><span style="color:B01116">Jedi Brkinov – kuhinja letnih časov</span></span></h3><p>»<span style="color:B01116">»</span>»<span style="color:B01116">»</span>»<span style="color:B01116">»</span>»</p><p>Naravne danosti Brkinov (nižinska polja, terase na pobočjih, slepe doline, strma gozdnata pobočja, mehka prhlica, veliko padavin, mrzle zime z burjo, vroča poletja) že od nekdaj polnijo shrambe s poljskimi pridelki, kot so zelje, krompir, koleraba, repa, fižol, žita (oves, ječmen, pšenica, rž), koruza in ajda. Iz teh poljščin so nastale najbolj prepoznavne jedi Brkinov, enostavne po sestavi in izvirne po pripravi.</p><p>Pozimi se je jedlo veliko krompirja in kislega zelja, najraje krompir v zevnici. Krompir v kosih so zavreli, nato dodali zelje, ki se je kuhalo nad krompirjem. Poseben okus da krompirju tekočina, ki nastane pri kisanju zelja – <span style="font-style:italic">zevnica</span>, ki krompir strdi, posledično pa se ta ne razkuha. Zanjo so skrbeli, da je ostala v kadi zmeraj bistra. Jed so začinili s poprom in česnom ter zabelili z ocvirki, mesno klobaso ali jetranco. Če je na posameznih domačijah zmanjkalo zelja in zevnice, so si jo vaščani izposojali med seboj.</p><p>Za mineštro iz kislega zelja (<span style="font-style:italic">joto</span>) so skuhali posebej krompir, kislo zelje in fižol. Krompirju so pri kuhanju dodali kakšno klobaso, rebrca ali slanino. Krompir so pretlačili, dodali zelje, fižol in meso ter zabelili s prežganjem. Pogosta je tudi jota z ješprenjem in jota s kislo repo.</p><p><span style="font-style:italic">Krompirjev ždroc</span> s kuhanim zeljem ali ohrovtom, krompir v kozici s soljo, maslom ali mladim kravjim sirom, <span style="font-style:italic">krom</span><span class="pagebreak" id="pb.255">255</span><span style="font-style:italic">pir na župi</span> s peteršiljem, ocvirki in klobaso, <span style="font-style:italic">krompirjevi žličniki</span> z gobami, <span style="font-style:italic">krompir na golaž</span> ali pa preprosto samo <span style="font-style:italic">krompir na žerjavici</span>, <span style="font-style:italic">krompirjeva bela polenta</span>, <span style="font-style:italic">krompirjevi njoki</span> – vse to so jedi, ki so jih kuhali v spahnjencah na odprtih ognjiščih v kotličkih in pod posebno pokrovko (<span style="font-style:italic">črepnjo</span>). Fižol so skuhali za več dni in z njim bogatili mineštre s kolerabo, ječmenom, repo in vrtno zelenjavo. Ohrovtova in kolerabna kremna juha sta postali že protokolarni jedi Brkinov. Kot samostojna jed se pripravlja okisan stročji fižol s polento, fižol v solati, zabeljen s slanino in jabolčnim kisom, mineštra iz fižola z domačimi rezanci in jetranco – s klobaso (<span style="font-style:italic">fižolovka</span>), jabolčnik iz jabolk in mladega fižola, koleraba na sladko s popraženim (<span style="font-style:italic">tenstanim</span>) krompirjem, polento ali testeninami, spomladi pa omlete (<span style="font-style:italic">frtalje</span>) iz bezgovega cvetja, cvetja akacij, melise, mladih kopriv, divjih špargljev, kasneje z bučkami, kolerabo in gobami.</p><p>Pridelek zrnja se je razporedil za vsakdanji kruh, za peko ob praznikih in velikih delih, za krmo živini in za seme. Žito se je mlelo v mlinih ob reki Reki in njenih pritokih. Domač kruh so pekli najpogosteje iz pšenične in ržene moke pod črepnjo na odprtem ognjišču ali v krušni peči, kasneje v štedilnikih na drva. Zamesili so ga v posebni leseni posodi za gnetenje testa (<span style="font-style:italic">mendrgi</span>), ki so jo imeli pri vsaki hiši. Kvas (<span style="font-style:italic">droži</span>) so si pripravljali sami, ob vsaki peki so pustili hlebček testa v <span style="font-style:italic">mendrgi</span> za naslednjo peko. Ko so pekli kruh, so zamesili tudi testo za mlince in jih spekli zraven kruha v krušni peči. Za praznike so pekli iz čiste bele pšenične moke orehove, lešnikove, rožičeve in medene potice, maslene kolače, maslen kruh, pletene štručke, pletenice z jajcem, piškote, buhteljne, kifelčke, pecivo iz masti – <span style="font-style:italic">salovce</span>. Iz pše<span class="pagebreak" id="pb.256">256</span>nične moke so delali tudi rezance (<span style="font-style:italic">lezanje</span>) za jušno zakuho, domače testenine, imenovane <span style="font-style:italic">bleki</span>, ki so jih jedli ob petkih, najraje pa so jih postregli ob žetvi in mlačvi. Veliko peciva so pekli ob porokah, še posebej velik je moral biti poročni kolač, ki so ga delili vsem prisotnim svatom. Nevesta je dobila <span style="font-style:italic">nevestin kolač,</span> ki simbolizira željo, da mladim nikoli ne bi zmanjkalo kruha.</p><p>Skoraj vsaka hiša je redila prašiče za domačo uporabo in imela tudi ovce, koze in krave. Iz mleka domačih živali so izdelovali maslo, skuto ter mlad in zorjen sir. Mleko so pili za zajtrk z ječmenovo kavo, jedli s polento ali kot močnik. Skuto so uporabljali za kuhane štruklje, štrudelj in peciva. Posebnost so štruklji iz mleziva (<span style="font-style:italic">kelade</span>) in <span style="font-style:italic">bogati štruklji</span> z orehi, rozinami in skuto. Včasih pa so ostali štruklji kar <span style="font-style:italic">gluhi</span>, kar pomeni brez nadeva. Kadar je bilo veliko skute, so jo posušili v obliki stožca in tako strgali na juho, polento in krompir.</p><p>Ovčetino so najpogosteje pekli in kuhali z veliko začimbami (rožmarin, česen, čebula, lovor, poper), <span style="font-style:italic">ovčjo juho</span> so obogatili z zeleno, čebulo, korenčkom in mladim ovčjim sirom. Jagnječje meso, pečeno na žaru, je danes uveljavljena kulinarična posebnost.</p><p>Koline so v hišo prinesle izobilje. Uporabili so vsak kos prašičjega mesa, nekaj so ga shranili v mast, veliko pa predelali v mesne klobase in jih posušili – kot pršut, zašink ali panceto. Jetranca je na tem območju znana klobasa, narejena iz jeter, krvave pečenke (<span style="font-style:italic">prate</span>), pljuč in glavine. Z njo so zabelili krompir, polento in razne mineštre. Ob veliki noči pa ne sme manjkati <span style="font-style:italic">žolca</span>, in sicer za vsakega člana družine en krožnik. Dimljene suhe nogice in ušesa se dajo močit že teden dni prej, vsak dan se ostrgajo, potem se kuhajo tako <span class="pagebreak" id="pb.257">257</span> dolgo, da gre meso brez težav loči od kosti. Meso se razporedi po krožnikih in prelije s precejeno juho, čez noč se da na hladno, da se strdi. <span style="font-style:italic">Suho župo</span> so kuhali ob posebnih priložnostih iz sušenih kosov prašičjega mesa, začinili so jo s peteršiljem, čebulo, majaronom, korenčkom in zakuhali z rižem, vlivanci ali rezanci.</p><p>Gobe so naravni zaklad Brkinov in se veliko uporabljajo kot začimbe, priloge ali samostojne jedi (gobova juha z njoki, golaž, ocvrte z jajci, pečene na plati).</p><p>Brkinska sadna pot s starimi mlini, prešami, sušilnicami je prava etnološka zakladnica sadjarstva, ki se je začelo uveljavljati po propadu vinske trte ob koncu 18. stoletja. Razteza se čez celotne Brkine z najvišje ležečimi sadovnjaki v Sloveniji. Na sadno tradicijo kažejo tudi poimenovanja nekaterih vasi, npr. Hrušica, Slivje. Kuhano sadje, sadni krhlji, marmelade, kompoti, jabolčnik, jabolčni kis, sadna žganja, sadne pite, štrudlji so dobrote na sadni poti. Brkinska sliva (<span style="font-style:italic">češpa</span>) je nekaj posebnega in <span style="font-style:italic">češpovi njoki</span> so postali simbol Brkinov tako kot <span style="font-style:italic">brkinski slivovec</span>, žganje, ki je zaščiteno z geografskim poreklom in posebej zanimivo zaradi postopka izdelave v značilnem brkinskem kotlu za žganjekuho. Zaradi obilice sadnega drevja in gozdnih predelov ima tudi čebelarjenje dolgo tradicijo. Na tem področju pridelujejo med rešeljike, divje češnje, travniške kadulje, lipe, ajde, žepka, bršljana ter cvetni in gozdni med.</p><p>Jedi Brkinovsonaravne, pristne inodvasidovasimalodrugačne, tako kot je pristna narava in ljudje, ki jo obdelujejo.</p><div class="byline"><span style="color:808285">Sitka Tepeh</span></div></div></div><div class="ss2" id="index-body.1_div.3_div.2"><div class="pagebreak" id="pb.258">[258-259]</div><h2><span class="head">ZNANA KRAŠEVKA S KRAŠEVCI</span></h2><div class="ss3" id="index-body.1_div.3_div.2_div.1"><div class="pagebreak" id="pb.260">260</div><h3><span class="head"><span style="color:B01116">Anton Černe – državni poslanec</span></span></h3><p>»<span style="color:B01116">»</span>»<span style="color:B01116">»</span>»<span style="color:B01116">»</span>»</p><p>Anton Černe (1813–1891), veleposestnik iz Tomaja, je bil v drugi polovici 19. stoletja zagotovo najbolj znan Slovenec s Krasa. O prvih treh desetletjih njegovega življenja ne vemo veliko. Njegov oče Marko, ki je utrdil posest Černetovih (hišno ime <span style="font-style:italic">Pri Fabjanjevih</span>) v Tomaju, je imel iz štirih zakonov 17 otrok. Nekateri med njimi so se izšolali. Antonov brat Jožef je bil pravnik, polbrat Franc pa je postal duhovnik. Kje in kdaj se je Anton Černe šolal, ni znano, toda dobro je pisal in govoril nemško in italijansko, slovenščino pa je v govoru in pisanju obvladal nekoliko bolj skromno. Po očetovi smrti (1839) je prevzel tomajsko domačijo in moral je biti dovolj poznan, da je leta 1848 kandidiral na državnozborskih volitvah. Po izvolitvi v volilnem okraju Tržič (Monfalcone) – Sežana je v dunajskem parlamentu ob Josipu Doljaku in Antonu Goriupu predstavljal prvo trojico primorskih slovenskih državnih poslancev. V parlamentu se je kot predstavnik kmečkega okolja v razpravi o zakonu o zemljiški odvezi zavzel za to, da kmetje ne bi plačali fevdalcem odškodnine za odvzete fevdalne podložniške obveznosti. To zavzemanje mu je prineslo sloves, ki je ostajal pri volivcih v spominu tudi taktrat, ko so ga leta 1861 izvolili v goriški deželni zbor. <span class="pagebreak" id="pb.261">261</span> Skupaj z Anton Goriupom ga je ta deželni zbor leta 1861 izvolil v dunajski parlament. Na Dunaju se je že od začetka svojega poslanskega mandata skupaj s kranjskim poslancem dr. Lovrom Tomanom vneto zavzemal za uvedbo rabe slovenskega jezika v javnem življenju. Slovenska javnost ga je slavila in zato za njegove naslednje izvolitve v goriški deželni zbor (1867, 1870) in v državni zbor na Dunaju (1867, 1870, 1871) ni bilo preprek. Ob politični staroslovensko in mladoslovenski delitvi na prelomu šestdesetih in sedemdesetih let 19. stoletja se je opredelil za staroslovenski tabor.</p><p>Zaradi mlačnosti pri svojem kasnejšem poslanskem delovanju si je nakopal kritiko, ki mu je očitala koristoljubje, pristajanje na vladne zakonske predloge (zlasti zakon o direktnih državnozborskih volitvah) in naklonjenost do italijanskih poslancev deželnega zbora. Njegovi kraški volivci so mu zato (19. marca 1872) izrekli nezaupnico. Nanjo je Černe odgovoril s posebno tiskano publikacijo in povabil kritike njegovega delovanja na sestanek v Sežano. Na hrupnem soočenju, 14. aprila 1872, se Černe volji volivcev, da odstopi, ni uklonil. Še naprej je ostal deželni in državni poslanec. To zadržanje je v javnosti vzbudilo nekaj jeze. Ob glasovanju za zakon (6. marca 1873), ki je uvajal direktne volitve v državni zbor (dotlej so se poslanci volili iz vrst deželnih zborov) in mu je del Slovencev nasprotovalo, se je glasovanja vzdržal. Tako je odgovoril na zahtevo svojih volivcev. Po letu 1875 se je umaknil iz javnega življenja. Leta 1881 je izdal brošuro <span style="font-style:italic">Kras in njegove</span> <span class="pagebreak" id="pb.262">262</span> <span style="font-style:italic">razmere.</span> S tem spisom je opozarjal na posebnost kraških naravnih in iz teh izvirajočih družbenoekonomskih razmer, ki od prebivalstva zahtevajo več denarja za življenjske potrebe. Černetova opozorila so bila namenjena državnim organom, da bi posebnosti Krasa upoštevali pri davčni zakonodaji in skušali »<span style="font-style:italic">sčasoma po postavnej poti zboljšati neugodne razmere pri zemljiškem davku</span>«.</p><p>Anton Černe je umrl 11. aprila 1891 v rojstnem kraju potem, ko je dopolnil 78. leto življenja. Osmrtnice in nekrologi, ki so se tedaj pojavili v slovenskem tisku, so pokazali, da je mimo spomin na tiste čase, v začetku 60. let 19. stoletja, ko je bil Černe skupaj s dr. Tomanom med najbolj čaščenimi slovenskimi javnimi delavci. Le deset let pozneje pa si je s pobegom reševal življenje pred ljudsko jezo, če verjamemo pričevanjem v Kjudrovem <span style="font-style:italic">Zgodovinskem mozaiku Primorske</span> o že omenjenem sestanku Černeta z volivci v Sežani, 14. aprila 1872: <span style="font-style:italic">Černe je videl pred seboj samo sovražne obraze, opravičil se je, da mora za par minut ven, nazaj ga pa več ni bilo. Skočili so za njim in ga z vilami iskali po stavbi. Nekdo jim je povedal, da je skočil skozi okno in tako ušel domov. Baje so bili ljudje tako razjarjeni, da bi ga bili ubili. </span>(Albin Kjuder, <span style="font-style:italic">Zgodovinski mozaik Primorske</span>, Sežana, Občinska skupščina, 1972, str. 149–150). Morda pa je na ta dogodek vezan tudi sledeči spominski zapis: <span style="font-style:italic">Poslanca Antona Černeta sploh niso pustili do besede. O njem je šel namreč glas, da je na Dunaju nepremišljeno trdil, da pride na Krasu do štirih letin in da je vsled tega vlada Kraševce z davki pritisnila. Trdijo, da ga je moral sorodnik Kocjan iz</span> <span class="pagebreak" id="pb.263">263</span> <span style="font-style:italic">Žirij v sodu pripeljati domov v Tomaj, ker bi jih drugače po hrbtu dobil.</span> (Albin Kjuder, <span style="font-style:italic">Zgodovinski mozaik Primorske</span>, Sežana, Občinska skupščina, 1972, str. 420).</p><div class="byline"><span style="color:808285">Branko Marušič</span></div></div><div class="ss3" id="index-body.1_div.3_div.2_div.2"><div class="pagebreak" id="pb.264">264-265</div><h3><span class="head"><span style="color:B01116">Anton Mahnič – burja s Krasa</span></span></h3><p>»<span style="color:B01116">»</span>»<span style="color:B01116">»</span>»<span style="color:B01116">»</span>»</p><div class="figure"><img src="media/KB264.jpeg" alt="" class="graphic"/></div><p>Anton Mahnič (1850–1920) iz Kobdilja pri Štanjelu je ena najbolj spornih in tudi enostransko obravnavanih osebnosti slovenske cerkvene in kulturne zgodovine s konca 19. stoletja. Že malce zamegljen spomin na srednješolsko vednost o slovenski književnosti ga prikazuje kot doktorja bogoslovja in cerkvenega ideologa, nadvse strogega zagovornika katoliških načel tudi v umetnosti. Predvsem pa kot moža, ki je s svojimi neizprosnimi sodbami zagrenil življenje mnogim literatom svojega časa. Najbolj Simonu Gregorčiču, ki je le nemočno ječal: <span style="font-style:italic">Zagnal se je g. M. na mojo pesem ‘Čoveka nikar’ kakor sv. Jurij na zmaja; samo da on ni sv. Jurij in moja pesem tudi ni zmaj.</span></p><p>Bojeviti zapisi v časopisih in knjigah iz tega obdobja govorijo o tem, kako silovit kulturni boj se je razvnel na Slovenskem, potem ko je Anton Mahnič v nizu člankov z naslovom <span style="font-style:italic">Dvanajst večerov</span> (izšlo 1999) in nato še v Dodatku razodel svoje idejne in estetske nazore. Pripadnost katolicizmu je bila zanj pomembnejša od pripadnosti narodu, zavračal pa je tudi uveljavljanje duhovne dediščine francoske revolucije. V časopisu <span style="font-style:italic">Rimski katolik</span> je v drugi polovici 19. stoletja še poglabljal razkol z napadi na Levstika, Stritarja, Trdino, Aškerca, Tavčarja in druge književnike in liberalne <span class="pagebreak" id="pb.266">266</span> politike, ki pa mu tudi niso ostajali dolžni, tako da ostrih besed z obeh strani ni bilo ne konca ne kraja. Mnogi zgodovinarji pripisujejo Mahniču največ odgovornosti, da se je med Slovence zajedla »delitev duhov« – nespravljivo ločevanje po svetovnonazorski pripadnosti – čeprav so se razlike v pogledih, razumljivo, kazale že prej. Delitev na nasprotna kulturno-politična pola, na poštene, resnicoljubne in dobre »naše« ter nepoštene, goljufive in zle »druge, njihove«, pa je, kot priča ton mnogih polemik, kljub v marsičem spremenjenim razmeram, živa še danes.</p><p>Antona Mahnič so poznali tudi kot Antuna Mahića. Ko je bil leta 1897 poslan za škofa na otok Krk, si je marsikdo na Slovenskem oddahnil. Kulturni in politični spori se sicer niso polegli, se je pa oblikovala tudi drugačna Mahničeva podoba. »Burja s Krasa«, kot so mu rekli tisti, ki so se ga bali ali ga sovražili, je od daleč še brila, vendar manj silovito. Slišati je bilo celo besede obžalovanja za ostrino obsodbe Gregorčičeve poezije.</p><p>Kot škof se je Mahnič znašel med slovanskimi brati, ki so bolj kot duhovno oskrbo potrebovali oporo zoper italijanske nacionaliste in iredentiste. In res se je na Krku odločno zavzel za hrvaški jezik in kulturo, torej proti (veliki) italijanski ideji. Na otoku in v vzhodni Istri je bila v tem pogledu pomembna tradicija staroslovanskega bogoslužja in z njim povezane glagolice. V tem črkopisu, ki je bil prirejen glasovnemu sestavu stare cerkvene slovanščine, ustvarila pa naj bi ga v 9. stoletju misijonarja Ciril in Metod, so napisani številni srednjeveški zapisi z versko in pravno vsebino, knjige v glagolici pa je v pomoč hrvaškim reformatorjem iz<span class="pagebreak" id="pb.267">267</span>dajal tudi Primož Trubar! Mahnič je na Krku ustanovil Staroslovansko akademijo, dal postaviti tiskarno ter v skladu s svojimi načeli organiziral Hrvaško stražo.</p><p>Prvo svetovno vojno, ko je bil Krk še avstrijski, so škofa Mahniča budno spremljali ovaduhi, ki so prijavljali duhovnike, osumljene državi sovražnega srbofilstva in panslavizma. Branil jih je, pomagal beguncem in se obenem zavzemal za tesnejše povezovanje Hrvatov s Slovenci. Na račun očitkov, da je premalo lojalen Dunaju, ni dobil predvidenega odlikovanja in le malo je manjkalo, da ga niso odstavili in pregnali. Po prvi vojni je Krk, tako kot Primorska, pripadel Italiji, to pa je že pred razmahom fašizma pomenilo poitalijančevanje in zatiranje jezikovne in kulturne dediščine slovanskega prebivalstva. Mahnič je po prihodu Italijanov večkrat protestiral proti nasilnosti njihove oblasti, zato so ga leta 1920 s prevaro ugrabil in izgnali v okolico Rima. Tam je zbolel in še pred koncem leta umrl v Zagrebu.</p><p>Krčani niso pozabili pogumne drže Antuna Mahića, kot se je sam podpisoval. Mnogi najbrž niti ne vedo, da je bil Slovenec. Pri nas to Mahničevo delovanje ni širše znano, njegovo ime še vedno velja predvsem za sinonim nespravljivosti z nasprotniki v mišljenju in ravnanju. V Štanjelu so mu častilci postavili dve spominski obeležji, v Krku, kjer je pokopan, pa so po njem imenovali eno osrednjih ulic; nekateri bi ga celo povzdignili med svetnike.</p><p>Prav je, da vemo za oboje.</p><div class="byline"><span style="color:808285">Iztok Ilich</span></div></div><div class="ss3" id="index-body.1_div.3_div.2_div.3"><div class="pagebreak" id="pb.268">268-269</div><h3><span class="head"><span style="color:B01116">Srečko Kosovel</span></span></h3><p>»<span style="color:B01116">»</span>»<span style="color:B01116">»</span>»<span style="color:B01116">»</span>»</p><div class="figure"><img src="media/KB268.jpeg" alt="" class="graphic"/></div><p><span style="font-weight:bold;color:B01116">JUTRO NA KRASU</span></p><div class="lg"><div class="l"><span style="font-style:italic;color:808285">Sam grem po dolini kraški, kadar vanjo jutro sije</span></div><div class="l"><span style="font-style:italic;color:808285">in se morje zdrave sile</span></div><div class="l"><span style="font-style:italic;color:808285">v mlado dušo mi razlije.</span></div><div class="l"><span style="font-style:italic;color:808285">Sklonil bi se in pokleknil pred ognjenim veličanstvom, kakor kralj bi šel po Krasu</span></div><div class="l"><span style="font-style:italic;color:808285">v duši s silo in bogastvom.</span></div><div class="l"><span style="font-style:italic;color:808285">In pod silo mlade duše bi se zemlja premaknila,</span></div><div class="l"><span style="font-style:italic;color:808285">naša zemlja, bratje moji, k soncu bi se primaknila.</span></div></div><p>Rojen je bil v Sežani leta 1904. Umrl je v Tomaju, star komaj 22 let. Prezgodnja smrt je nasilno pretrgala njegovo umetniško pot, toda kljub temu je njegova zapuščina nadvse bogata – poleg pesmi obsega tudi številne prozne in esejistične sestavke. Kosovel za časa življenja ni objavil veliko tekstov. Načrti za objavo pesniškega prvenca <span style="font-style:italic">Zlati</span> <span class="pagebreak" id="pb.270">270</span> <span style="font-style:italic">čoln</span> so spodleteli, tako da je prva zbirka njegovih pesmi izšla šele po njegovi smrti, leta 1954. Javnost je tega kraškega pesnika dolgo spoznavala in šele zbrana dela, ki so v štirih obsežnih knjigah izšla po drugi svetovni vojni, so ga predstavila v polnejši luči.</p><p>Trst in Ljubljana sta mesti, ki sta Kosovela pomembno zaznamovali; med njima je bil razpet celo življenje. V Trstu se je Kosovel že od rane mladosti počutil domače. Tu je imel številne sorodnike in prijatelje, ki jih je obiskoval. Kasneje je soustvarjal tržaško kulturno življenje in vseskozi ostajal tesno povezan s tržaškim prostorom. Da pa bi se izognili težkim razmeram v času prve svetovne vojne, so starši Kosovela poslali študirat v Ljubljano. Oče je želel, da bi postal gozdarski inženir, a je kasneje na ljubljanski univerzi vpisal slavistiko in romanistiko.</p><p>O njem se je uveljavilo prepričanje, da je bil krhek, čustven in občutljiv mladenič, toda v bistvu je bil osebnost zrelih in odločnih stališč. Bil je močno navezan na dom, družino in rodno kraško pokrajino, o kateri v svojih delih govori z veliko ljubeznijo in predanostjo. Veliko pesmi nameni npr. borovcem, ki mu tako kot brinovke, pomenijo simbol domače zemlje.</p><p>Kosovel je ustvarjal v posebnem času in okolju, ki so ju zaznamovali pretresljivi zgodovinski dogodki. V svojih delih se je zato dotaknil najbolj perečih problemov dobe: od socialnih krivic (npr. <span style="font-style:italic">Pesem ponižanih</span>) do pogoltnosti kapitalističnega sistema, ki ga je ravno tako dojemal kot krivico; predvsem pa ga je prizadela fašistična okupacija Primorske. Predvsem <span style="font-style:italic">Integrali 26</span> (1967) so polni takrat aktualne <span class="pagebreak" id="pb.271">271</span> politične in ideološke tematike. Vanje vpleta vse bolj neposredne navezave na dogodke iz realnosti: obdela požig slovenske tiskarne Edinost (<span style="font-style:italic">Ej, Hej</span>), cenzuro tiska (<span style="font-style:italic">Kons X</span>), ovaduštvo (<span style="font-style:italic">Kons. Kons. Kons.</span>), udriha po neučinkovitosti evropskih institucij. Te ob vseh grozodejstvih, ki jih je preživljal slovenski narod, niso zganile, zato je Društvo narodov označil za evropsko laž (<span style="font-style:italic">Destrukcije</span>), kritiziral pa je tudi pasivnost Ljubljane in vse ostale Slovenije.</p><p>Ob tem je zanimiv tudi njegov pesniški razvoj, ki se je preko impresionističnih začetkov, ko pesem obvladuje čustvo in melanholično razpoloženje, ki se razkriva preko podob kraškega mikrokozmosa (npr. <span style="font-style:italic">Slutnja</span>), prelil v ekspresionistično fazo. S prehodom v ekspresionizem stopijo v ospredje motivi, vezani na širšo problematiko življenja in smrti ter prizadetosti ob trpljenju proletariata. Poezijo preplavijo tragična občutja katastrofičnosti, ki izvirajo iz vizij o koncu Evrope (npr. <span style="font-style:italic">Ekstaza smrti</span>). Kar se tiče njegove zrele produkcije, jo je literarna veda povezovala z različnimi avantgardističnimi smermi začetka dvajsetega stoletja. Izkazalo pa se je, da mu je najbolj ustrezal ruski konstruktivizem, saj je Kosovel središče svojega ustvarjanja vedno usmerjal k človeku in zato je nekako samoumevno, da ga je prevzela smer, ki se je zavzemala za globlje spremembe življenja in človekovo duhovno preobrazbo. Kosovel je v letih 1924 in 1925 v konstruktivizmu dozorel; njegovi konsi pa sodijo v sam evropski vrh.</p><div class="byline"><span style="color:808285">Tina Ban</span></div></div><div class="ss3" id="index-body.1_div.3_div.2_div.4"><div class="pagebreak" id="pb.272">272-273</div><h3><span class="head"><span style="color:B01116">Maks Fabiani – kraški svetovljan</span></span></h3><p>»<span style="color:B01116">»</span>»<span style="color:B01116">»</span>»<span style="color:B01116">»</span>»</p><div class="figure"><img src="media/KB272.jpeg" alt="" class="graphic"/></div><p>Ferrarijev vrt v Štanjelu le malokaterega obiskovalca pusti hladnega. V terasah urejeno pobočje grajskega hriba se kot podaljšek nekdanjega obzidja širi v krajino, bazenček z umetnim otokom, groto in školjko se zdi kot privid sredi kraške krajine. Slikovito, pa vendar nevsiljivo urejen park obiskovalcem daje vtis svežine in starodavnosti obenem, ob tem pa v prepričanju, da gre za grajski park, obiskovalci spregledajo številne betonske detajle in okrasje. Park ni starodaven, ampak se starodavni okolici samo tako dobro prilagaja, da se je spojil s srednjeveškim Štanjelom. Tako ureditev je znal v mali kraški vasici v dvajsetih letih 20. stoletja zasnovati samo arhitekt Maks Fabiani – Kraševec in svetovljan obenem.</p><p>Maks Fabiani (1865–1962) se je rodil pri Serzentovih v Kobdilju, eni najpomembnejših družin v širši okolici. Zgodba njegovih staršev, nemške plemkinje Charlotte von Kof ler in kraškega veleposestnika Antona Fabianija, je postala literarna podlaga za roman <span style="font-style:italic">Murva Fabianijevih – stoletje mitu na Krasu</span> (1998) avtorja Renata Ferrarija. Maks je bil eden od številnih Fabianijevih otrok, otroštvo je preživel v večkulturnem okolju, saj so v družini uporabljali tako nemščino kot slovenščino in italijanščino.</p><p><span class="pagebreak" id="pb.274">274</span> Po končanem študiju arhitekture na Tehnični visoki šoli na Dunaju so sledila leta največjega poklicnega in družbenega vzpona, ki so Fabianija ponesla med najpomembnejše arhitekte in urbaniste tistega obdobja. Uspehi dunajskih let so bili kronani s podelitvijo doktorata za dosežke v urbanizmu leta 1902 in profesorskim mestom na dunajski tehnični visoki šoli. Številne mestne palače, ki jih je Fabiani projektiral na Dunaju, v Ljubljani, v Trstu, v Gorici ter v drugih mestih habsburške monarhije, pričajo o pomembni vlogi kraškega arhitekta v arhitekturni stroki. Za Slovence je gotovo najpomembnejša njegova vloga pri obnovi Ljubljane po potresu leta 1895, ko je pod pokroviteljstvom župana Ivana Hribarja izgradil slovensko prestolnico v novem, secesijskem slogu. Poleg številnih drugih znamenitih stavb je Fabiani v času pred 1. svetovno vojno projektiral tudi narodni dom v Trstu – simbol prisotnosti Slovencev v centru Trsta, ki je bil leta 1920 tarča požiga italijanskih fašistov.</p><p>Malo je zares velikih oseb, ki zmorejo obrniti hrbet uspehom in zaradi novih izzivov začeti znova. Fabiani je to naredil po koncu soške fronte, ko se je z Dunaja vrnil v Gorico in pet let vodil obnovo v vojni porušenih krajev v Posočju, na Goriškem in Krasu. Skupaj je v letih od 1917 do 1922 nastalo okoli 100 urbanističnih in regulacijskih načrtov ter še veliko arhitekturnih projektov. Zaradi dela na Goriškem je pustil profesorsko službo na dunajski politehniki in se stalno naselil v Gorici. V dvajsetih in tridesetih letih 20. stoletja je županoval v Štanjelu – v teh letih je v Štanjelu obnovil grad ter projektiral vrsto malih in večjih posegov, ki dopolnjujejo in nadgrajujejo veduto kraja <span class="pagebreak" id="pb.275">275</span> in so danes nepogrešljivi del njegove podobe.</p><p>Fabiani je bil tudi filozof, izumitelj, mislec, ki so mu misli in ideje uhajale v prihodnost. Filozofski teksti, načrtovanje utopičnih projektov, kot je plovna pot med Jadranom in Donavo, projektiranje letalnega stroja – vsi ti projekti razkrivajo, da je šlo za vizionarja, ki je razmišljal globalno, medtem ko je reševal drobne vsakdanje probleme. Vodovodni sistem, ki na preprost, a učinkovit način zbira vodo po štanjelskem hribu in jo akumulira v Ferrarijevem vrtu, je le ena od Fabianijevih rešitev, ki nas vedno znova navdušuje. O daljnosežnosti njegovih misli, govorijo njegove besede: <span style="font-style:italic">Nobene znanstvene ovire ni, ki bi oporekala realizaciji fantastičnih programov, razen časa.</span> (M. Fabiani, <span style="font-style:italic">Akma</span>, 1999). O širini njegovega duha, ki se je kalil v večkulturnem okolju širne avstro-ogrske monarhije in se nikoli ni hotel ujeti v politične in duhovne delitve 20. stoletja, govori nagrobnik Fabianijevi materi, nemški plemkinji, na štanjelskem pokopališču, postavljen leta 1923 z nagovorom v nemškem, italijanskem in slovenskem jeziku.</p><div class="byline"><span style="color:808285">Tina Jazbec</span></div></div><div class="ss3" id="index-body.1_div.3_div.2_div.5"><div class="pagebreak" id="pb.276">276</div><h3><span class="head"><span style="color:B01116">Igo Gruden</span></span></h3><p>»<span style="color:B01116">»</span>»<span style="color:B01116">»</span>»<span style="color:B01116">»</span>»</p><p>Igo Gruden je eden vidnejših slovenskih pesnikov iz časa med obema vojnama tja do leta 1948, ko se mu je komaj petinpetdesetletnemu življenje po kratki in hudi bolezni nenadoma izteklo. Za seboj je pustil bogato bero pesmi, ki zajemajo širok spekter tem – od ljubezenske in erotične lirike do domovinskih pesmi, največkrat vezanih na rodni Kras, ki tematsko segajo od težkih socialnih refleksij do razposajenih otroških rim. Njegove pesmi so dosegle izredno priljubljenost, saj se s svojimi humanističnimi sporočilih in tekočo metriko dotaknejo vsakega človeka.</p><p>Igo Gruden se je leta 1893 rodil v Nabrežini v družini Dudkovih, ki je poskrbela za šolanje vseh svojih devetih otrok. Igo je bil najstarejši, dokončal je gimnazijo v Gorici in se vpisal na študij prava na Dunaju. Študij je prekinila prva svetovna vojna, saj je bil skupaj z očetom in enim od bratov vpoklican v vojsko. Na fronti blizu Doberdoba je bil ranjen in je zato vse življenje ostal delni invalid. Ker ni mogel več sodelovati v vojni, se je posvetil nadaljevanju študija prava, ki ga je uspešno končal. Postal je odvetnik in se je naselil v Ljubljani, saj domov na Primorsko ni več mogel zaradi priključitve tega ozemlja k Italiji. Po italijanski okupaciji Ljubljane med drugo svetovno vojno je na sodišču zagovarjal slovenske antifašiste in je bil najbrž prav zaradi tega aretiran in interniran v italijanska taborišča, najprej v Visco, <span class="pagebreak" id="pb.277">277</span> nato v Padovo in nazadnje na Rab. Po zlomu Italije se je znašel v begunskih taboriščih v Afriki in v neznosnem brezdelju tam pričakal konec vojne. Potem se je vrnil, najprej v Beograd in nato v Ljubljano. Zaposlitev je dobil kot pravni referent na ministrstvu za prosveto. Od takrat se je s še večjo vnemo posvetil pesnikovanju, prevajal je iz bolgarščine in srbščine, urejal in izdajal svoje pesmi, ki so jih ljudje izredno vzljubili, jih recitirali in znali na pamet.</p><p>Igo Gruden je bil izredno ploden pesnik. Vse svoje življenjske prigode je prelival v pesmi, jih zapisoval kot nekakšen dnevnik. V petih pesniških zbirkah za odrasle in v eni za otroke je objavil okoli 1000 pesmi. Ustvarjati je začel že v gimnazijskih letih, prvi dve pesniški zbirki pa je izdal leta 1920, <span style="font-style:italic">Narcis</span> z ljubezensko liriko in <span style="font-style:italic">Primorske pesmi</span>, v kateri je izrazil domotožje in razočaranje zaradi državne razmejitve po Rapalski pogodbi. Leta 1922 je izdal zbirko mladinskih in otroških pesmi <span style="font-style:italic">Miška osedlana</span>. Za zbirko <span style="font-style:italic">Dvanajsta ura</span>, ki je izšla iz leta 1939, je prejel banovinsko nagrado in nagrado mestne občine ljubljanske. V času kulturnega molka med italijansko okupacijo je imel že pripravljeno zbirko <span style="font-style:italic">Pesnikovo srce</span>, a je ta izšla šele leta 1946. Najbolj pretresljiva pa je njegova zadnja zbirka iz leta 1945 <span style="font-style:italic">V pregnanstvo</span>, v kateri je zabeležena kalvarija taborišč, vojnih grozot in trpljenja. Ta zbirka pesmi je bila razprodana v nekaj mesecih in je doživela tudi ponatis. Leta 1947 je bil Igo Gruden med prvimi prejemniki Prešernove nagrade. Po njegovi smrti so Filip Kalan in drugi literarni prijatelji izdali antologijo <span style="font-style:italic">Pesmi</span> (1949) in ponatisnili njegove otroške z naslovom <span style="font-style:italic">Na Krasu</span>, edini kasnejši izbor njegovih pesmi v <span class="pagebreak" id="pb.278">278</span> Sloveniji je bila knjižica v zbirki Kondor <span style="font-style:italic">Pesnikovo srce </span>(1966). V Trstu so se ga spomnili z zbirko <span style="font-style:italic">Zasanjanost </span>(1983), v Nabrežini pa z dvojezično zbirko <span style="font-style:italic">Balada naših dni – Ballata dei nostri giorni </span>(1999).</p><p>Danes ugotavljamo, da je Gruden ustvarjal v času, ki je bil nenaklonjen pesniškemu sporočilu intimnosti, sočutja in ljubezni, ko je bila njegova individualna pozornost do človeka v nasprotju s prevladujočim kolektivizmom. Za Grudnovo poezijo je značilno, da ni nikjer zaslediti nikakršne, niti najmanjše želje po maščevanju, nikakršnega pozivanja na upor. Skozi vse strahote je Gruden ohranil v sebi zaupanje v človeka in vero v njegovo prerojenje za boljši svet. Ohranil je human odnos do vseh ljudi in kljub vsej tragiki, ki jo je razbrati v njegovih verzih, je ostal pričevalec miru in človeške enakopravnosti.</p><p>Na rojstni hiši v Nabrežini so mu ob prvi obletnici smrti leta 1949 odkrili spominsko ploščo in po njem poimenovali krajevno kulturno društvo, leta 1967 je bila po njem poimenovana še nižja srednja šola. Slovensko kulturno društvo je leta 1978 v drevoredu sredi vasi postavilo doprsni kip, delo Zdenka Kalina; nad obalo v nabrežinskem bregu pa je od leta 1976 vzidana plošča z Grudnovimi verzi.</p><div class="byline"><span style="color:808285">Vera Tuta Ban</span></div></div><div class="pagebreak" id="pb.279">279</div><div class="ss3" id="index-body.1_div.3_div.2_div.6"><div class="pagebreak" id="pb.280">280-281</div><h3><span class="head"><span style="color:B01116">Ita Rina – fatalka iz Divače</span></span></h3><p>»<span style="color:B01116">»</span>»<span style="color:B01116">»</span>»<span style="color:B01116">»</span>»</p><div class="figure"><img src="media/KB280.jpeg" alt="" class="graphic"/></div><p>V dvajsetih letih prejšnjega stoletja evropski igralki ni bilo treba v Hollywood, da bi se počutila kot v Hollywoodu. In ni ji bilo treba v Hollywood, da bi izgledala kot holivudska zvezda. Dovolj je bilo, da se odpelje v Nemčijo, kjer je kraljeval studio UFA (Universum Film AG). V dvajsetih in tridesetih letih je bil ta največji – in obenem edini resni – tekmec Hollywooda. In podobno kot drugi, veliko manjši evropski studii, je tudi ta iskal zvezde – obraze s tistim <span style="font-style:italic">nekaj več</span>. Po Evropi so pošiljali agente in skavte, ki so prežali na vsakem koraku – in iskali, iskali, iskali. Potovali so po kontinentu, od države do države, od mesta do mesta, od vasi do vasi. Vsako gledališko ali pa vodvilsko predstavo so pogledali in pregledali, vsak nočni klub, vsak bar, vsako natakarico, vsako hosteso, vsako manekenko, vsako šolsko proslavo, vsako modno revijo, vsako naslovnico, vsako še tako obskurno in zakotno lepotno tekmovanje. Bili so povsod, vsevidni in vsevedni. Nikoli niso vedeli, kje jih čaka obraz s tistim magičnim, mističnim <span style="font-style:italic">nekaj več.</span> Obraz, ki bo filmsko platno razsvetlil, vnel, scvrl – obraz, ki bo gledalce potegnil na platno. Ida Kravanja je bila leta 1926 stara 19 let. V Ljubljani je ravno končala trgovsko šolo. In šla je v oči. Slikarji so jo slikali, fotografi fotografirali. Imela je črne lase, temne oči in fotogeničen obraz.</p><p><span class="pagebreak" id="pb.282">282</span> <span style="font-style:italic">Tisoči fotografij so šli leta 1926 skozi roke žirije, ki je izbirala najlepša dekleta za ožji izbor najlepšega dekleta na svetu. Objavljen je bil natečaj in srečnici, ki bi bila izbrana, so poleg drugih časti obljubili tudi triletno pogodbo pri hollywoodski družbi Universal. Tudi Ida je videla oglas, ga prečitala in odložila časopis. Niti pomislila ni, da bi poslala tudi ona svojo fotografijo. Takšna priložnost se ji je zdela preveč tvegana in nezanesljiva. O njej ni hotela premišljati. Na vsem lepem pa je bila v časopisih objavljena njena fotografija. Novica, ki je fotografijo spremljala, je iznenadila njo in sprožila plaz materinega ogorčenja. Izmed Slovenk je bila izbrana v ožji izbor in natančno določenega dne bi se morala pokazati v Zagrebu,</span> Tako je v svojem slovitem feljtonu (<span style="font-style:italic">Ita Rina o sebi</span>), objavljenem leta 1961 v reviji <span style="font-style:italic">Film</span>, pisala Marija Majdak.</p><p>Kot se je izkazalo, je njeno fotografijo na natečaj poslala neka njena prijateljica, toda ko je že kazalo, da v Zagreb sploh ne bo šla, je tja vendarle odpotovala. Niso je okronali. Krono, vse tiste časti in triletno pogodbo s holivudskim studiem je dobila druga. Dobro za Ido. Kmalu zatem je namreč prišlo pismo – iz Berlina: <span style="font-style:italic">Berlinska filmska družba Ostermayr je izvedela za nenavadno zgodbo lepe Slovenke, ki je odklonila sodelovanje v tekmovanju za najlepše dekle vsega sveta. Neki berlinski novinar, ki je bil tedaj v Zagrebu, je objavil nenavadni dogodek in Idino fotografijo. Družba Ostermayr jo je sedaj povabila na poizkusno snemanje.</span></p><p>In prišla je. Poizkusno snemanje je bilo le formalnost, obrvi si ni pustila popraviti (a je kasneje, če dobro pogledate, vendarle klonila), ob pogledu na ateljeje studia UFA je strmela (<span style="font-style:italic">Vse je bolj podobno tovarni kot pa kraju, kjer snemajo filme.</span>), se privajala na »žarko svetlobo« studijskih luči,<span class="pagebreak" id="pb.283">283</span> dobila pogodbo z družbo Ostermayr in prve nasvete (<span style="font-style:italic">Nikoli ne smete gledati v kamero</span>) ter šla skozi vse običajne tovarniško-ritualne faze ustvarjanja nove zvezde.</p><p>Prvič, poslali so jo skozi dril (učenje ritmike in mimike, plavanje, jahanje ipd.). Drugič, spremenili so ji ime – lahko bi postala Ida Savina, Madi Mare ali Evi Colins, toda postala je Ita Rina (na začetku, recimo v svojem prvencu <span style="font-style:italic">Kaj otroci prikrivajo staršem</span>, je nastopila še pod svojim pravim imenom, Ida Kravanja). Tretjič, Ostermayr jo je pomočil v kopico filmov – v male, drobne vloge, le toliko, da so publiko privajali nanjo, da so jo testirali, da so videli, kako funkcionira. Četrtič, njeno fotografijo so infiltrirali v številne filmske in pop revije, tudi na naslovnice, ter jo predstavljali kot novo veliko stvar (»jugoslovanska kraljica lepote«). In petič, Ostermayr jo je posojal drugim filmskim družbam (UFA, Nero-Film, Kultur-Film, Oswald-Film), tako da je hitro nastopila v kopici filmov, lahkotnih, revijskih, operetnih, melodramskih in patetičnih (<span style="font-style:italic">Dva pod nebesnim svodom, Hotelske podgane, Dunajska hči, Zadnja večerja</span>), v družbi največjih tedanjih zvezd (Harry Liedtke, Willy Fritsch, Harry Piel, Heinrich George, Paul Hörbiger ipd.). V prvih dveh letih naj bi nastopila v tridesetih filmih.</p><p>To je bila njena filmska šola. In ko je tako ob delu »doštudirala«, ko jo je torej evropski Hollywood zapakiral, speglal in zbrendal, je bila pripravljena na lansiranje v orbito – potrebovala je le še film, ki bi jo odpeljal <span style="font-style:italic">over the rainbow</span>. Tudi Hollywood se je oglasil, prvič in drugič (Paramount in Universal), toda – verjetno pod vtisom grozljivk, ki so v dvajsetih prihajale iz Hollywooda (umori in samomori mladih starlet, izkoriščanje, orgije, kokain, heroin, morfij, deka<span class="pagebreak" id="pb.284">284</span>denca, avtodestruktivnost slave ipd.) – je rekla ne. In ja, ker je rekla ne, je izgledala še bolj fotogenično, kinetično, atraktivno in fatalno. Njen čas je prišel.</p><p>Sicer pa Ita Rina ni padla z neba. Imela je dobro filmsko predšolo. Za začetek, Ida Kravanja je bila Kraševka, rojena v Divači (1907): odločna, čvrsta, samozavestna, trmasta, neugnana. In zelo tekmovalna, kar so izkusili fantje, s katerimi je frnikulala, da ima zelo fotogeničen obraz, pa so zelo hitro opazili tudi slikarji, fotografi in njena prijateljica.</p><p>Ko je bilo berlinske filmske šole konec, je bil čas, da doktorira. Zato je izbrala film, ki je že v naslovu obetal filmski doktorat in večno slavo – <span style="font-style:italic">Erotikon</span>. Leta 1929 ga je v praškem studiu Kavalirka posnel Gustav Machaty, češki režiser, znan po filmih o dobrem vojaku Švejku. Nič švejkovskega ni bilo v <span style="font-style:italic">Erotikonu</span>, v katerem je sramežljivo, deviško Ito – alias Andreo, hčerko zakotnega železniškega uradnika (ja, tudi Idin oče je bil železniški uradnik) – zapeljal George (Karel Schleichert), elegantni, svetovljanski, gizdalinski šarmer, ki neke deževne, viharne, ekspresionistične noči zamudi vlak ter obtiči in prespi pri njih doma. »Zapeljal« ni pravi izraz, kajti to, kar vidimo, je hotni, potni in motni seks, ob katerem se v glavi ne zavrti le Iti, ampak tudi kameri.</p><p>Hollywood je spet poklical. In spet je rekla ne. Ni bila več iskana – zdaj je bila najdena. Izgledala je kot ženska, ki je voljna iti daleč, dlje kot druge: v Nezvesti je igrala ženo, ki skrivaj nastopa v nočnem klubu, v <span style="font-style:italic">Obešenčevi Tončki</span>, posneti po resnični zgodbi, pa prostitutko, ki postane zadnja (spolna) želja na smrt obsojenega morilca. Ita je bila tako »vroča«, da je praški atelje Kavalirka, v katerem so film snemali, zgorel. Naslednji film: <span style="font-style:italic">Valovi strasti</span> – ja, naslov, kot ustvar<span class="pagebreak" id="pb.285">285</span>jen zanjo. Platno je najprej razsvetlila – in ga potem scvrla.</p><p>Leta 1931 – ko je bila svetovna kinematografija sredi svoje največje tranzicije in transformacije (prišel je zvok, odpadale so zvezde z »napačnim« glasom, prihajale so nove, ki niso imele le obraza, ampak tudi glas ipd.) – je poklical celo famozni studio MGM, ki je pristal na vse njene pogoje. Morda pa je vendarle prišel čas za Hollywood, si je rekla Ita Rina. Pogodba je bila že na mizi, tako da bi morala le še odpotovati v Hollywood. Toda kot se glasi ena izmed najslovitejših anekdot iz slovenske (filmske) zgodovine: namesto v Hollywood je odpotovala v Beograd, kjer se je poročila z inženirjem Miodragom Đorđevićem, ki ga je spoznala v Berlinu.</p><p>To jo je ustavilo in reformatiralo. Še je igrala (<span style="font-style:italic">Fantom Durmitorja, Toda življenje teče dalje, Princesa koral</span>), toda nikoli več tako in v takih filmih kot prej, ko je gledalce potegnila na platno. Tudi ime je spremenila – ni bila več Ita Rina (niti Ida Kravanja, če smo že ravno pri tem), ampak Tamara Đorđević.</p><p>Potem, ko je leta 1960 nastopila v filmu <span style="font-style:italic">Vojna</span> Veljka Bulajića, se je nehala spogledovati s filmsko kamero. Njena življenjska pot se je končala v Budvi 10. maja 1979.</p><p>Iti Rini se je njen rojstni kraj poklonil z razstavo v obnovljeni kraški domačiji – Škrateljnovi hiši v Divači. Ta je kasneje na pobudo nekdanjega direktorja Slovenske kinoteke Silvana Furlana prerasla v Muzej slovenskih filmskih igralcev.</p><div class="byline"><span style="color:808285">Marcel Štefančič, jr.</span></div></div><div class="ss3" id="index-body.1_div.3_div.2_div.7"><div class="pagebreak" id="pb.286">286-287</div><h3><span class="head"><span style="color:B01116">Lojze Spacal</span></span></h3><p>»<span style="color:B01116">»</span>»<span style="color:B01116">»</span>»<span style="color:B01116">»</span>»</p><div class="figure"><img src="media/KB286.jpeg" alt="" class="graphic"/></div><p>Rodil se je leta 1907 v Trstu, toda od nekdaj se je čutil Kraševca. Odraščal je v skromnih razmerah, zato ne čudi, da se je že zgodaj zavedel socialnih in nacionalnih krivic, ki so se dogajale okoli njega. Kot narodno zavednega mladeniča so ga uporna dejanja privedla v zapor. Za dve leti (1930–1932) je bil izgnan v južno Italijo in v tem času je začel slikati. Začel je kot samouk, pozneje pa je na umetniškem liceju v Benetkah opravil zasebno maturo in nato izpit za profesorja risanja v Rimu (1936). Nekaj let je poučeval risanje na različnih šolah v Trstu in hkrati študiral v Monzi in Milanu. Zgodnja dela so zaznamovana z vplivi italijanskega metafizičnega slikarstva in magičnega realizma – gre za prizore, ki bi se lahko zgodili, a vsebujejo elemente nerazložljivega. V njegov nadaljnji razvoj je zarezala še druga svetovna vojna, med katero je bil aretiran in poslan v taborišče, odmevala pa je tudi v njegovi umetnosti, saj ga je vedno prizadelo vsakršno nasilje, ki se je dogajalo po svetu. Po vojni se je naselil v Trstu in navezoval stike z Ljubljano. Uredil si je atelje v Piranu in občasno živel v Škrbini na Krasu. Umrl je leta 2000.</p><p>Spacal se je predstavil na mnogih razstavah. Njegova dela so danes na ogled v številnih uglednih zbirkah v Evropi in ZDA. Od leta 1988 je v Štanjelu odprta njegova galerija. Umetniški vrh je dosegel v grafiki (zlasti z barvnim lesore<span class="pagebreak" id="pb.288">288</span>zom), ob tem pa se je ukvarjal tudi s slikarstvom, leseno skulpturo, fotografijo, tapiserijo, kolaži, freskami, mozaiki, z lesenimi panoji je opremil nekaj čezoceanskih ladij.</p><p>Mediteranski milje, predvsem pa Kras, je močno zaznamoval njegov opus. Spacal je bil namreč vedno senzibilen do prostora, v katerem je prebival – tako do svojega rodnega mesta kot do pokrajine Krasa in Istre, kjer so ga pritegnili obmorska mesteca, soline z vetrnicami, morje in valovi, čolni, ki počivajo na bregu … V petdesetih letih je začel Kras vse bolj intenzivno vstopati v njegovo umetnost z motivi kraških vasi, hiš, dvorišč, gankov, portalov, oken, kmečkega orodja, trte, skope pokrajine … Človeška figura se je že zgodaj začela umikati iz njegovih del, vendar je ostal po drugi strani človekov delež vseskozi prisoten preko sledi, ki jih je zapisal v pokrajino.</p><p>Spacal je postopoma prešel v vse bolj preprosto izražanje. Osnovni izpovedni sredstvi sta postala črta in ploskev; omejil se je na izraznost oblik in barv. Iz narave in arhitekture je povzemal zgolj barve in bistvene elemente, ki jih je vse bolj stiliziral, poenostavljal in reduciral, tako da so postali skoraj simbolični znaki okolja, ki ga obkroža. Vedno pa je ostajal zvest okvirom prepoznavnosti – nikoli se ni popolnoma predal abstrakciji. Ob tem se je iz njegove umetnosti umaknil tudi tretja dimenzija, tako da je realnost podana vse bolj dvodimenzionalno.</p><p>Vseskozi je ohranjal samosvojo izrazno poetiko; sočasni trendi evropske umetnosti se ga niso pretirano dotaknili (čeprav lahko v uporabi lesa kot izraznega sredstva in mešane tehnike iščemo povezave z informelom). Kras je <span class="pagebreak" id="pb.289">289</span> bil zanj tema večnega navdiha, v kateri je vedno našel motiv za lirično izpoved svoje navezanosti na rodno zemljo.</p><div class="byline"><span style="color:808285">Tina Ban</span></div></div></div></div></div></body></html>